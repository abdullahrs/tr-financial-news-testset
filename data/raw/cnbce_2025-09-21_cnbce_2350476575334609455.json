{
  "title": "Anadolu Isuzu’nun yılın ilk yarısında gelirleri azaldı: Satışlar yüzde 16 azaldı",
  "content": "Anadolu Isuzu, 2025 yılı Ocak–Haziran dönemine ilişkin finansal sonuçlarını açıkladı. Şirketin net satışları, geçen yılın aynı dönemine göre yüzde 16 düşüşle 9 milyar 873 milyon TL’ye geriledi. Yurt içi satışlarda yüzde 9, ihracatta ise yüzde 27 oranında azalma yaşandı. KAP’ta yer alan bilgilendirme notuna göre, yılın ilk yarısında FAVÖK yüzde 12 düşüşle 753 milyon TL olarak gerçekleşti. FAVÖK marjı ise 35 baz puanlık artışla yüzde 7,6’ya yükseldi. Net işletme sermayesi ihtiyacı arttı 2025 Haziran sonu itibarıyla net işletme sermayesi ihtiyacı 6 milyar 72 milyon TL oldu. Bu rakamın net satışlara oranı, 2024 sonunda yüzde 15,9 iken bu yılın aynı döneminde yüzde 30 seviyesine çıktı. Şirket, satışların yılın ikinci çeyreğine yoğunlaşması ve tahsilatların ikinci yarıya sarkması nedeniyle ticari alacakların arttığını, bunun da net işletme sermayesi ihtiyacını yükselttiğini belirtti. Yönetim, önümüzdeki çeyreklerde daha olumlu bir tablo bekliyor. Borçluluk seviyesinde önemli artış Şirketin net finansal borcu, 2024 yıl sonunda 2 milyar 460 milyon TL iken, 2025 Haziran itibarıyla 5 milyar 446 milyon TL’ye çıktı. Net Finansal Borç/FAVÖK oranı bu dönemde 7,55’e yükseldi (2024 Haziran: 2,95). Artışta, enflasyon muhasebesi nedeniyle FAVÖK’teki düşüş ile dönemsel olarak artan işletme sermayesi ihtiyacının yarattığı finansman kullanımı etkili oldu.",
  "source": "cnbce",
  "url": "https://www.cnbce.com/borsa/anadolu-isuzunun-yilin-ilk-yarisinda-gelirleri-azaldi-satislar-yuzde-16-azaldi-anadolu-isuzu-hisse-anadolu-isuzu-bilanco-anadolu-isuzu-bilanco-h15997",
  "date": "2025-09-21"
}
