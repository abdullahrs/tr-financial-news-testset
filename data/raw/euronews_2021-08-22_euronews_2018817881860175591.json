{
  "title": "Norveç Varlık Fonu yılın ilk altı ayında 111 milyar dolar kâr açıkladı",
  "content": "Dünyanın en büyük varlık fonu olan Norveç Varlık Fonu, küresel borsaların toparlanmasıyla 2021 yılının ilk yarısında 111 milyar dolarlık kâr açıkladı. Haziran sonunda 1,3 trilyon dolar seviyesine ulaşan fon, 6 aylık süreçte toplam yüzde 9,4 kâr elde ettiğini belirtti. Dörtte üçü küresel senetlere yatırılan fonun başkanı Nicolai Tangen, en çok geliri enerji, finans, sağlık ve teknoloji sektörlerindeki yatırımlarından elde ettiklerini söyledi. Bir çalışanın hatası da katkı sağladı Kârın bir kısmı ise bir çalışanın yaptığı hata sonucu elde edildi. İsmi belirtilmeyen bir şirkete ön görülenden daha fazla yatırım yapan çalışan sayesinde fon 64,5 milyon dolar gelir sağladı. Fonun iki numaralı ismi Trond Grande, \"Hatanın sonucu bizim için olumlu oldu. Ama elbette zarara da uğramış olabilirdik.\" dedi. Norveç Varlık Fonu Batı Şeria'daki faaliyetleri nedeniyle iki İsrailli şirketi fondan çıkardıNorveç'e ait dünyanın en büyük varlık fonu 'vergi şeffaflığı' adına 7 şirketin hisselerini sattı Petrol zengini ülkenin 1990 yılında kurduğu fon, değişken petrol fiyatlarına karşı ekonomiyi korumak ve Norveç'in sosyal sigorta fonuna destek olmak amacıyla hayata geçirilmişti. Günümüzde devlet harcamalarının yaklaşık beşte biri varlık fonundan alınıyor.",
  "source": "euronews",
  "url": "https://tr.euronews.com/2021/08/22/norvec-varl-k-fonu-y-l-n-ilk-alt-ay-nda-111-milyar-dolar-kar-ac-klad",
  "date": "2021-08-22"
}
