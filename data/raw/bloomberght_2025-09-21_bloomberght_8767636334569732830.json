{
  "title": "Haberler Petrol Rusya endişesiyle yatay seyirde",
  "content": "Haberler Petrol Rusya endişesiyle yatay seyirde Petrol, önceki seansta yükseldikten sonra salı günü erken işlemlerde yatay seyretti. Giriş: 16 Eylül 2025, Salı 06:38 Güncelleme: 16 Eylül 2025, Salı 06:38 Petrol, önceki seansta yükseldikten sonra salı günü erken işlemlerde yatay seyretti. Piyasa katılımcıları, Ukrayna’nın Rusya rafinerilerine yönelik insansız hava aracı saldırılarının ardından Rusya’dan gelebilecek olası arz kesintilerini değerlendiriyor. Brent ham petrol vadeli işlemleri 67,48 dolara yükseldi. ABD ham petrolü (WTI) ise 2 sentlik artışla 63,32 dolara çıktı. Ukrayna, Rusya’nın savaş kabiliyetini zayıflatmak amacıyla enerji altyapısına yönelik saldırılarını yoğunlaştırırken, çatışmayı sona erdirmeye yönelik görüşmeler çıkmaza girdi. IG piyasa analisti Tony Sycamore bir notta, “Rusya’dan gelebilecek arz kesintilerine dair artan endişeler ki Rusya, küresel petrol üretiminin %10’undan fazlasını karşılıyor. Petrol fiyatlarını destekliyor” dedi. ABD Hazine Bakanı Scott Bessent, pazartesi günü yaptığı açıklamada, Çin’in Rus petrolü alımlarını durdurmasını teşvik etmek için ABD’nin Çin mallarına ek gümrük vergisi koymayacağını söyledi. Ancak, bunun için Avrupa ülkelerinin Çin ve Hindistan’a yüksek vergiler uygulaması gerektiğini belirtti. Yatırımcılar ayrıca ABD Merkez Bankası’nın (Fed) 16-17 Eylül toplantısını izliyor. Piyasalar bankanın faiz indirimine gitmesini bekliyor. Daha düşük borçlanma maliyetleri, yakıt talebini artırabilir.",
  "source": "bloomberght",
  "url": "https://www.bloomberght.com/petrol-rusya-endisesiyle-yatay-seyirde-3757187",
  "date": "2025-09-21"
}
