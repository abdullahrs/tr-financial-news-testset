{
  "title": "Yasadışı çocuk pornosu finansmanına karşı Visa ve MasterCard'dan adım",
  "content": "Ödeme firmalarının çocuk pornografisinin yayılmasını kolaylaştırıp kolaylaştıramayacağına dair soruları gündeme getiren bir dava sonrasında, Visa ve Mastercard, dünyanın en büyük porno sitelerinden biri olan Pornhub'ın sahibi MindGeek'in reklam koluyla bağlarını tamamen askıya aldığını duyurdu. Geçtiğimiz hafta Kaliforniya'da bir federal mahkeme, MindGeek tarafından yönetilen web sitelerinde çocuk pornografisinin dağıtımını kolaylaştırdığını iddia eden bir davanın Visa tarafından reddedilme talebini geri çevirdi. Pornografi ve pedofili ile suçlanan mesajlaşma uygulaması Omegle, mercek altında Visa sözcüsü, \"Bu karara kesinlikle katılmıyoruz\" derken \"Şirketimiz, ağımızın yasa dışı faaliyetler için kullanılmasına izin vermemektedir\" diye de ekledi. MindGeek sözcüsü ise şirketin ve Pornhub dahil tüm platformlarının çocuklara yönelik cinsel saldırı içeriğine veya diğer yasa dışı materyallere \"hiçbir zaman müsamaha göstermediğini\" söyledi. Sözcü, \"Bu tür yasadışı içerikler değerlerimize ve kullanıcılarımız için mümkün olan en güvenli sanal deneyimi sağlama taahhüdümüze aykırıdır\" dedi ve platformun güvenlik önlemlerinden emin olduğunu belirtti. 2020'de Pornhub ile yollar ayrılmıştı Visa ve Mastercard, 2020'de New York Times'ın birçok videonun çocuklara yönelik cinsel saldırıyı tasvir ettiğini bildirmesinin ardından Pornhub ile bağlarını kesmişti. Pornhub ise iddiaları yalanlamıştı. Ancak Visa, cuma günkü mahkeme kararının MindGeek'in reklam kolu TrafficJunky'nin rolü hakkında yeni bir belirsizlik yarattığını söyledi ve \"Buna göre, mahkemenin kararına dayanarak TrafficJunky'nin Visa kabul ayrıcalıklarını bir sonraki duyuruya kadar askıya alacağız\" duyurusunu yaptı. Aynı şekilde, Mastercard perşembe günü yaptığı açıklamada, karardaki yeni verilerin \"Bizi Pornhub'a dolaylı finansman sağlıyor gibi göstermesine razı gelemeyiz. Durum bizi ürünlerimizin TrafficJunky'de kabulünü askıya almaya yönlendiriyor\" dedi.",
  "source": "euronews",
  "url": "https://tr.euronews.com/2022/08/05/visa-ve-mastercard-pornhubin-sahibi-mindgeek-firmasiyla-olan-tum-baglarini-askiya-aldi",
  "date": "2022-08-05"
}
