{
  "title": "G20 toplantılarında ABD çatlağı",
  "content": "G20 ülkeleri maliye bakanları ile merkez bankası başkanlarının Almanya’nın Baden-Baden kentindeki toplantısı ikinci gününde devam etti. Toplantıda para politikası, finans dünyasının istikrarı ve rekabet koşullarının yanı sıra iklim değişikliği konusu da ele alındı. ABD Başkanı Donald Trump’ın Obama döneminde imzalanan Paris iklim değişikliği anlaşması ile serbest ticaret anlaşmasına karşı olması tarafların ortak bir zeminde buluşmasını zorlaştırıyor. Almanya Maliye Bakanı Wolfgang Schauble yaşanan krizi gizlemedi: “Tabi ki görüş ayrılıkları var. Burada aramızda yeni isimler var. Ama iyi niyetle küresel zor konularda nasıl ilerleme sağlanacağını bilen tecrübeli katılımcılar var.” ABD’nin itirazı nedeniyle maliye bakanları zirvesi sonrası iklim değişikliği konusunda ortak bir bildiri üzerinde uzlaşma sağlanamadı. Korumacı politikaları savunan ABD iklim değişikliği anlaşmasının ekonomik büyüme önünde engel oluşturacağı görüşünü savunuyor.",
  "source": "euronews",
  "url": "https://tr.euronews.com/2017/03/18/g20-toplantilarinda-abd-catlagi",
  "date": "2017-03-18"
}
