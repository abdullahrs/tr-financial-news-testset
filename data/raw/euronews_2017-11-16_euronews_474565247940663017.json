{
  "title": "COP 23: Yeşil finans ve yatırım olanakları",
  "content": "İklim Değişikliği Üzerine Birleşmiş Milletler Çerçeve Sözleşmesi kapsamında düzenlenen Taraflar Konferansı’nın 23’üncüsünde (COP23) yeşil yatırım ve finans olanakları tartışıldı. Fiji’nin başkanlığında Almanya’nın Bonn şehrinde devam eden konferansta Lüksemburg Maliye Bakanı Pierre Gramegna ülkesindeki çevreci finansman fonlarının yeşil ekonomi için önemini vurguladı. Pierre Gramegna, Lüksemburg’da binlerce yatırım fonunda milyarlarca euroluk varlığın yatırımcıları beklediğini söyledi. Gramegna küresel yatırım fonu piyasasında Amerika Birleşik Devletleri’nden sonra ikinci sırada olduklarına dikkat çekti. Yeşil ekonomi yatırımları için bir hayli geniş bir özel sermaye havuzu yarattıklarını belirtti. Avrupa Yatırım Bankası Başkanı Werner Hoyer ise bir yatırım aracı olarak yeşil tahvil geliştirdikilerini, insanların iklim değişikliğiyle mücadeleyi gözeten özel bazı yatırım projeleri kapsamında bunu değerlendirebileceklerini söyledi. Hoyer, Avrupa Yatırım Bankası’nın 10 yıl önce yeşil fon uygualamasına geçtiğini ve bu sayede kendilerinin bugün dünyada bu alanda açık ara önde olduklarınnı vurguladı. 1995 yılından bu yana her yıl düzenlenen Taraflar Konferansı 17 Kasım’da sona erecek.",
  "source": "euronews",
  "url": "https://tr.euronews.com/business/2017/11/16/cop-23-yesil-finans-ve-yatirim-olanaklari",
  "date": "2017-11-16"
}
