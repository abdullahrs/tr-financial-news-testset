{
  "title": "Japonya'da ekonomiyi canlandırmak için 215 milyar euroluk fon",
  "content": "Japonya'da hükümet ekonomiyi canlandırmak için 26 trilyon yenlik (215 milyar euro) bir fon oluşturma kararı aldı. Yarıya yakını kamu kaynaklarından temin edilecek fon sayesinde ülke ekonomisinin yüzde 1,4 büyümesi bekleniyor. Finansman aktarılacak öncelikli alanların başında eğitim var. Bu kapsamda bütün ilk ve orta öğretim öğrencilerine kişisel bilgisayar verilecek. Ekonomik durgunluğun başladığı 1990'lı yıllarda mezun olup işsiz kalanlar için ise düzenli istihdam desteği sağlanacak. Japon hükümeti, 215 milyar euroluk dev fonla ayrıca başkent Tokyo'nun ev sahipliği yapacağı 2020 Olimpiyat Oyunları'nın ardından ekonominin desteklenmesini hedefliyor. Canlandırma paketinden önemli bir pay doğal afetlerden etkilenen bölgelere ayrılacak. Buralarda, deprem sonrası oluşan dev dalgalara (tsunami) karşı kıyı duvarlarının inşası, nehir yatakları boyunca setler oluşturulması gibi alt yapının güçlendirilmesine dönük önlemler hayata geçecek. Japonya'da 100 yaş üstü nüfus rekor seviyeye ulaştı: Ortalama ömür kadınlarda 87 Microsoft Japonya'nın dört iş günü uygulaması ile verimlilik arttı, çalışanlar daha mutlu",
  "source": "euronews",
  "url": "https://tr.euronews.com/business/2019/12/05/japon-ekonomisini-canlandirmak-icin-215-milyar-euro-okullarda-tablet-dagitilacak-issizlik",
  "date": "2019-12-05"
}
