{
  "title": "Gişe hasılatının 2025 yılında 33 milyar dolara ulaşması bekleniyor",
  "content": "Film endüstrisi analistleri, 2025'te küresel gişe gelirlerinin 33 milyar dolara ulaşarak 2024'e kıyasla yüzde 8'lik bir artış göstereceğini öngörüyor. Kuzey Amerika pazarının yüzde 9 artışla 9,7 milyar dolara, uluslararası bölgelerin ise yüzde 7 artışla 16,8 milyar dolara ulaşması bekleniyor. Bölgesel olarak, EMEA'nın (Avrupa, Orta Doğu ve Afrika) 9,1 milyar dolar, Asya Pasifik'in (Çin hariç) 5,3 milyar dolar ve Latin Amerika'nın 2,4 milyar dolarlık katkı sağlaması tahmin ediliyor. Çin'in ise ihtiyatlı bir tahminle 6,6 milyar dolarlık bir gelir getireceği öngörülüyor. Gower Street Analytics CEO’su Dimitrios Mitsinikos, “2025, güçlü stüdyo yapımları ve bağımsız filmlerle desteklenen gişe açısından umut verici bir yıl olacak,” dedi. İç pazarın pandemi öncesi normlara yaklaşarak 10 milyar dolar sınırına ulaşması bekleniyor. Ancak, 2025’in tahmini gelirleri, döviz kurlarına göre salgın öncesi 2017-2019 ortalamasının hala yüzde 14 altında. Güncel kurlarla değerlendirildiğinde ise 2023’ün performansını yüzde 1 oranında geçeceği tahmin ediliyor. 2025 gişe artışını hangi filmler sırtlayacak? Güçlü bir vizyon takvimi dikkat çekiyor: Seriler: Avatar, Marvel Sinematik Evreni, Mission: Impossible, John Wick, ve Jurassic World. James Gunn’ın yönettiği Superman: Legacy. Diğer beklentiler: Wicked: For Good ve Disney’in Zootopia devam filmi. Disney, 2024'te ABD gişesinde 2 milyar dolarlık gelirle zirvede. 2025’te Deadpool & Wolverine, Inside Out 2 ve Moana 2 gibi filmlerle bu başarıyı artırması bekleniyor. Ayrıca, Mufasa: The Lion King ile bu rakamın daha da yükseleceği öngörülüyor. Gower Street Teatrical Insights Direktörü Rob Mitchell, Bong Joon-ho, Ryan Coogler, ve Joseph Kosinski gibi isimlerin orijinal yapımlarıyla 2025’in gişede sürpriz çıkışlar yapabileceğini belirtti. Baş analist Thomas Beranek, 2026'da Avengers, Spider-Man, Super Mario Bros, Star Wars ve Christopher Nolan’ın yeni projeleriyle dolu bir takvimin sektörde büyük bir sıçrama yılı olabileceğini ifade etti.",
  "source": "euronews",
  "url": "https://tr.euronews.com/kultur/2024/12/20/kuresel-gise-hasilatinin-2025-yilinda-33-milyar-dolara-ulasmasi-bekleniyor",
  "date": "2024-12-20"
}
