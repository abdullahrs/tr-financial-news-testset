{
  "title": "Commerzbank resmen duyurdu:10 bin çalışanını işten çıkaracak",
  "content": "Almanya’nın en büyük ikinci bankası Commerzbank, toplam personel sayısının yüzde 5’ine karşılık gelen 10 bine yakın çalışanını işten çıkaracağını mevcut şartlarda temettü dağıtımını durduracağını duyurdu. Bankadan yapılan açıklamada maliyetlerde kesintiye gidilmesinin nedenleri arasında gerileyen kredi talebinin yanı sıra Almanya kamuoyunda sıkça eleştirilen, Avrupa Merkez Bankası’nın uyguladığı düşük faiz politikası da gösterildi. Commerzbank’a göre, 2020 yılına kadar tamamlanacak yeniden yapılanma operasyonunun maliyeti 1 milyar 100 milyon Euro olacak. Son bir yılda piyasa değeri yüzde 39 azalan Commerzbank’ın Frankfurt Borsası’nda işlem gören hisseleri gün içinde 1 buçuk puanın üzerinde değer kaybetti.",
  "source": "euronews",
  "url": "https://tr.euronews.com/business/2016/09/29/commerzbank-resmen-duyurdu10-bin-calisanini-isten-cikaracak",
  "date": "2016-09-29"
}
