{
  "title": "Ukrayna Merkez Bankası başkanı istifa etti",
  "content": "Ukrayna Merkez Bankası Başkanı Valeriya Gontareva istifa etti Ülkedeki milyarderlere ait bankaları yapılan usulsüz işlemler ve içlerinin boşaltılması nedeniyle kapatan Gontareva üzerindeki baskılar son aylarda giderek artmıştı. Ülkedeki nakit krizini çözmek için IMF’nin tavsiyesi ile yerel para biriminde devalüasyona izin veren Gontareva ülkedeki bankacılık sisteminin uluslararası standartlara yaklaştırdığı için batı tarafından beğenilirken halk tarafından ise Rus yanlısı olmakla suçlanıyordu. Evinin önüne tabut konan Gontareva’nın duvarına da Rus bayrağına sarılmış domuz resmi de çizilmişti. Gontareva istifasının kişisel bir karar olduğunu duyururken kendisinden sonra gelecek başkan üzerinde baskıların daha fazla olacağını ama bankanın bağımsızlığını koruyarak siyaset dışında kalması gerektiğini belirtti.",
  "source": "euronews",
  "url": "https://tr.euronews.com/business/2017/04/10/ukrayna-merkez-bankasi-baskani-istifa-etti",
  "date": "2017-04-10"
}
