{
  "title": "Kanadalı altın devinden Türkiye kararı! 470 milyon dolarlık satış",
  "content": "Şirket'ten yapılan açıklamaya göre, bu işlemle şirket geliri Kuzey Amerika'daki yüksek getirili büyüme projelerinin finansmanında ve borç azaltımında kullanmayı hedefliyor. ÖDEME 3 AŞAMADA YAPILACAK Anlaşmaya göre, Alamos Gold'a yapılacak 470 milyon dolarlık ödeme üç aşamalı olarak gerçekleştirilecek; işlemin kapanışında 160 milyon dolar, kapanışın birinci yıl dönümünde 160 milyon dolar ve ikinci yıl dönümünde 150 milyon dolar ödeme yapılacak. Alamos Başkanı ve CEO'su John A. McCluskey, bu işlemin Türk varlıkları için önemli bir değer ortaya koyduğunu ve elde edilen gelirin şirketin Kuzey Amerika'daki düşük maliyetli ve yüksek getirili büyüme projelerini destekleyeceğini belirtti. Şirket, elde edeceği fonları Island Gold Bölgesi'ndeki Faz 3+ Genişlemesi, Lynn Lake Projesi ve Meksika'daki Puerto Del Aire projesi gibi mevcut büyüme projelerinin yanı sıra, borç yükümlülüklerini azaltmak için kullanmayı planlıyor. İşlemin 2025'in dördüncü çeyreğinde tamamlanması bekleniyor. TAHKİM SÜRECİ SONA ERİYOR Ayrıca, bu işlemle eş zamanlı olarak, Alamos'un Hollanda iştirakleri ile Türkiye Cumhuriyeti arasındaki tahkim sürecinin askıya alınması ve belirli sözleşmesel kilometre taşlarına ulaşıldıktan sonra kesin olarak sona erdirilmesi konusunda da anlaşmaya varıldı. Tahkim sürecine ilişkin detayların gizli kalacağı belirtildi. Hürriyet · Piyasalar yön arıyor",
  "source": "bigpara_hurriyet",
  "url": "https://bigpara.hurriyet.com.tr/haberler/genel-haberler/alamos-golddan-turkiye-karari-470-milyon-dolarlik-satis_ID1617907/",
  "date": "2025-09-15"
}
