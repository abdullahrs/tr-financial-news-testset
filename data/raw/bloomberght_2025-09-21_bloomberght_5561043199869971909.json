{
  "title": "HABERLER Altın rekor tazeledi",
  "content": "Bloomberg HT Haberler Altın rekor tazeledi Altın rekor tazeledi Altın, yatırımcıların bu hafta Fed'in faiz indirimi yapacağına yönelik beklentileri ve önümüzdeki aylarda daha fazla parasal gevşeme ihtimalini değerlendirmesiyle yeni bir rekor kırdı. Altının gramı 4 bin 892 liradan işlem görüyor Giriş: 16 Eylül 2025, Salı 06:32 Güncelleme: 16 Eylül 2025, Salı 09:57 Altın, yatırımcıların bu hafta Fed’in faiz indirimi yapacağına yönelik beklentileri ve önümüzdeki aylarda daha fazla parasal gevşeme ihtimalini değerlendirmesiyle yeni bir rekor kırdı. Altın, pazartesi günkü yaklaşık ons başına 3.685 dolarlık tarihi zirvesini geride bıraktı. Aynı zamanda doların yedi haftadan uzun bir sürenin en düşük seviyesine gerilemesi de altına destek verdi. Piyasalar bu hafta bir faiz indirimini fiyatlamış durumda. Bunun yanında Fed, “dot plot” olarak bilinen üç aylık ekonomik ve faiz tahminlerini de açıklayacak ve Başkan Jerome Powell karar sonrası basın toplantısı düzenleyecek. Öte yandan, ABD Başkanı Donald Trump’ın, Fed üzerindeki baskısını artırması ve Guvernör Lisa Cook’u görevden alma girişimi de daha güvercin bir para politikası beklentilerini güçlendirdi. Ayrıca, yönetimin ekonomi danışmanı Stephen Miran’ın en kısa sürede, hatta salı günü itibarıyla Fed’e katılması bekleniyor. Altın salı sabahı Singapur saatiyle 09:01 itibarıyla yüzde 0,2 artışla ons başına 3.686,39 dolara yükseldi. Bu, pazartesi günkü yüzde 1’lik kazancının ardından geldi. Bloomberg Dolar Spot Endeksi sabit kaldı. Gümüş, pazartesi günü ulaşılan 14 yılın zirvesinin hemen altında seyretti. Platin hafifçe gerilerken, paladyum yükseldi.",
  "source": "bloomberght",
  "url": "https://www.bloomberght.com/altin-rekor-tazeledi-3757186",
  "date": "2025-09-21"
}
