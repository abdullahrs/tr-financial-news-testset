{
  "title": "Euro Bölgesi'nin, Rusya'dan petrol ithalatı giderek azalıyor",
  "content": "Haberler Euro Bölgesi'nin, Rusya'dan petrol ithalatı giderek azalıyor AB'nin Rusya'dan petrol ithalatı Temmuz ayında 331,1 milyon euroya geriledi. Euro Bölgesi'nde ise petrol ithalatı 161,6 milyon euro Temmuz 2024'ten bu yana en düşük seviyede. Eurostat, Euro Bölgesi'nin Temmuz ayında 12,4 milyar euro dış ticaret fazlası verdiğini açıkladı. Giriş: 15 Eylül 2025, Pazartesi 13:32 Güncelleme: 15 Eylül 2025, Pazartesi 13:32 Avrupa İstatistik Ofisi (Eurostat), AB ve Euro Bölgesi’nin Temmuz ayına ilişkin uluslararası ticaret verilerini yayımladı. Buna göre, AB’nin ihracatı, Temmuzda geçen yılın aynı ayına göre yüzde 0,5 azalarak 227,7 milyar euro, ithalatı ise yüzde 1,2 artarak 215,6 milyar euro oldu. Böylece AB, Temmuz’da ayda 12,1 milyar euro dış ticaret fazlası verdi. Euro Bölgesi’nde ise Temmuz’da ihracat 2024’ün aynı ayına kıyasla yüzde 0,4 artışla 251,5 milyar euroya ulaştı. İthalat da yüzde 3,1 yükselerek 239,1 milyar euroya çıktı. Böylece, Euro Bölgesi’nin ticaret fazlası Temmuz ayında 12,4 milyar euro olarak kayıtlara geçti. Euro Bölgesi’nde enerji ithalatı 3 ayın zirvesinde Eurostat’ın açıkladığı verilerde yedi farklı ürün grubu bulunuyor. Bunlar; gıda ürünleri, enerji, kimasallar, makine ve taşıtlar, ham maddeler, imal edilmiş ürünler ve diğer ürünleri. Buna göre Euro Bölgesi’nde dış ticaret fazlası bulunan ürün grupları, 2,1 milyar euro ile gıda ürünleri, 17,4 milyar euro ile kimyasallar, 18,5 milyar euro ile makine ve taşıt ürünleri oldu. Bu iyileşme, ağırlıklı olarak kimyasallar ve makine ve taşıtların pozitif performansından kaynaklandı. Enerji ürünlerindeki dış ticaret açığı ise 22,4 milyar euro ile son üç aydaki en yüksek seviyeye ulaştı. Öte yandan AB ülkelerinin Rusya’dan petrol ithalatı Temmuz ayında 331,1 milyon euroya gerilerken Euro Bölgesi’nde ise petrol ithalatı 161,6 milyon euro seviyesinde. Euro Bölgesi'nin Rusya'dan petrol alımın Temmuz 2024'ten bu yana en düşük seviyeye geriledi. Euro Bölgesi’nde enerji ithalatı 3 ayın zirvesinde Temmuz ayında AB ülkelerinden en fazla ithalat yapan ülkeler, 48,4 milyar euro ile ABD, 30,8 milyar euro ile İngiltere, 17,8 milyar euro ile İsviçre, 17,6 milyar euro ile Çin ve 10,2 milyar euro ile Türkiye olarak belirlendi. AB ülkelerine en fazla ihracat gerçekleştiren ülkeler ise 48,3 milyar euro ile Çin, 31,2 milyar euro ile ABD, 14,1 milyar euro ile İngiltere, 11,7 milyar euro ile İsviçre ve 9,4 milyat euro ile Türkiye oldu. Böylece Temmuz ayında AB ülkeleriyle yapılan ticaret sonucunda ticaret dengesi en yüksek olan ülke 30,7 milyar euro ile Çin, 2,6 milyar euro ile Norveç ve 1,7 milyar euro ile Hindistan oldu. Türkiye’nin ise Temmuz ayında AB ticaretinden 827 milyon euro dış ticaret açığı olduğu görüldü.",
  "source": "bloomberght",
  "url": "https://www.bloomberght.com/ab-rusya-dan-petrol-ithalatinda-frene-basti-3757139",
  "date": "2025-09-21"
}
