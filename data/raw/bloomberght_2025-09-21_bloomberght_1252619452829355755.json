{
  "title": "Bessent’ten Avrupa ülkelerine Rus petrol uyarısı",
  "content": "Haberler Bessent'ten Avrupa ülkelerine Rus petrol uyarısı ABD Hazine Bakanı Scott Bessent, Avrupa ülkelerinin Çin ve Hindistan'a kendi yüksek tarifelerini uygulaması gerektiğini vurguladı. Giriş: 16 Eylül 2025, Salı 08:15 Güncelleme: 16 Eylül 2025, Salı 08:15 ABD Hazine Bakanı Scott Bessent, Trump yönetiminin Çin’in Rus petrolü alımlarını durdurmak amacıyla Çin mallarına ek gümrük vergisi koymayacağını belirtti. Ancak bunun için Avrupa ülkelerinin Çin ve Hindistan’a kendi yüksek tarifelerini uygulaması gerektiğini vurguladı. Bessent, Reuters ve Bloomberg’e verdiği ortak röportajda, Avrupa ülkelerinin Rus petrol gelirlerini kesmek ve Ukrayna’daki savaşı sona erdirmek konusunda daha güçlü bir rol oynaması gerektiğini söyledi. ABD’nin, Trump’ın Hint ithalatına ek yüzde 25 gümrük vergisi getirmesinin ardından Çin mallarına Rus petrolüne ilişkin tarifeler uygulayıp uygulamayacağı sorulduğunda Bessent, “Avrupalıların şimdi üzerlerine düşeni yapmasını bekliyoruz ve Avrupalılar olmadan ilerlemiyoruz” dedi. Bessent, Madrid’de Çinli yetkililerle yaptığı ticaret ve TikTok görüşmelerinde ABD’nin Hint mallarına tarifeler uyguladığını ve Trump’ın Avrupa ülkelerini, Rus petrol gelirlerini kesmek için Çin ve Hindistan’a yüzde 50 ila yüzde 100 arasında tarifeler koymaya teşvik ettiğini söyledi.",
  "source": "bloomberght",
  "url": "https://www.bloomberght.com/bessentten-avrupa-ulkelerine-rus-petrol-uyarisi-3757197",
  "date": "2025-09-21"
}
