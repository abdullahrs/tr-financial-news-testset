{
  "title": "TVF’nin yüzde 1.53’lük VakıfBank hissesi uluslararası yatırımcılarla buluştu",
  "content": "Türkiye Varlık Fonu’nun (TVF) elinde bulundurduğu %74,80 oranındaki VakıfBank paylarının %1,53’üne karşılık gelen 152 milyon TL nominal değerli kısmı, başarılı bir şekilde gerçekleştirilen hızlandırılmış talep toplama yöntemiyle uluslararası kurumsal yatırımcılarla buluştu. İşlem, pay başına 27,07 TL fiyatla, toplamda 4 milyar 114 milyon TL büyüklüğe ulaştı. HALKA AÇIKLIK ORANI YÜKSELTİLDİ İşlemin ardından, TVF’nin Vakıfbank’taki güncel doğrudan payı %73,26 seviyesinde gerçekleşti. Fon, VakıfBank’taki ana pay sahipliği konumunu korumaya devam ediyor. Bu gelişme, Türkiye sermaye piyasalarının derinleşmesine ve Borsa İstanbul’da likiditenin artmasına katkı sağlarken, aynı zamanda halka açıklık oranını da yükseltti. İşlem, yalnızca bir finansal adım olmanın ötesinde, uluslararası yatırımcıların Türkiye’ye ve Türk bankacılık sektörüne duyduğu güvenin somut bir göstergesi olarak değerlendiriliyor. VakıfBank’ın güçlü mali yapısı ve kurumsal yönetim anlayışı, yatırımcı güvenini pekiştiren başlıca unsurlar arasında öne çıkarken, Yurt dışı kurumsal yatırımcılardan gelen yoğun ilgi, hem bankacılık sektörünün dinamizmini hem de Türkiye ekonomisinin sağlam temellere dayalı büyüme potansiyeline olan inancı ortaya koydu. VakıfBank’ın güçlü mali yapısı ve kurumsal yönetim anlayışı, yatırımcı güvenini pekiştiren başlıca unsurlar arasında öne çıkarken, Yurt dışı kurumsal yatırımcılardan gelen yoğun ilgi, hem bankacılık sektörünün dinamizmini hem de Türkiye ekonomisinin sağlam temellere dayalı büyüme potansiyeline olan inancı ortaya koydu. Satış işlemi Borsa İstanbul’a doğrudan uzun vadeli yabancı yatırım getirmiş oldu. İşlemin Vakıfbank hisse likiditesini yükseltmesinin yanı sıra Türkiye bankacılık sektörüne yabancı kurumsal yatırımcı ilgisini de arttırması bekleniyor.",
  "source": "bigpara_hurriyet",
  "url": "https://bigpara.hurriyet.com.tr/haberler/ekonomi-haberleri/tvfden-vakifbankta-152-milyon-tl-nominal-degerli-pay-satisi_ID1618035/",
  "date": "2025-09-17"
}
