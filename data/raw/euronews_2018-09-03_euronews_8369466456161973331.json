{
  "title": "Çin Afrika'da 60 milyar dolarlık yatırım paketi açıkladı",
  "content": "Çin Halk Cumhuriyeti, Afrika ülkeleri ile ekonomik ve ticari işbirliği kapsamında Afrika kıtasında 60 milyar dolarlık yatırım yapacağını açıkladı. Çin böylece Amerika Birleşik Devletleri (ABD) Fransa ve Hindistan'ı geride bırakarak Afrika kıtasının en büyük ticari partneri haline gelmiş oldu. Konuyla ilgili açıklamayı Çin Devlet Başkanı Şi Cinping, Pekin'de düzenlenen Çin-Afrika İş Birliği Forumu'nda (FOCAC) Çin devlet televizyonunda canlı yayınlanan konuşmasında yaptı. Cinping, söz konusu yatırım tutarına, Çinli finans kurumları ve şirketlerin Afrika ülkelerindeki yatırım, ticaret ve proje finansmanları ile doğrudan hükümet yardımlarının da dahil olduğunu söyledi. Çin Afrika'dan tahvil ihracatına kolaylık sağlayacak Cinping ayrıca Afrika ülkelerinden özellikle imalata yönelik ürün ithalatını artıracaklarını, Afrikalı finans kuruluşlarının tahvil ihracına da kolaylık sağlayacaklarını söyledi. Çin'in, yatırım miktarını 2015 yılında düzenlenen Çin-Afrika İş Birliği Forumu'nda açıkladığı miktarda sabit tutması dikkat çekti. Oysa 2015 yılında, bu miktarı, bir önceki forumun yapıldığı 2012 yılında açıkladığı miktarın üç katına çıkarmıştı. 147 milyon dolarlık acil yiyecek yardımı ve tarım uzmanları gönderilecek Çin devlet başkanı bu dönemdeki yatırımlar konusunda detaylı bilgi vermedi ancak önümüzdeki üç yıl boyunca Çinli şirketlerin Afrika'daki doğrudan yatırımlarının 10 milyar doları bulmasını planladıklarını ve yatırımların sekiz bölgede olacağını belirtti. Çin ilk planda kıtaya 147 milyon dolarlık acil yiyecek yardımı yapacak ve 500 tarım uzmanını Afrika ülkelerinde görevlendirecek. IMF Afrika ülkelerini borçlanma konusunda uyardı Çin-Afrika İş Birliği Forumu'nun kurulduğu 2000 yılından bugüne kadar Afrika ülkeleri Çin'e toplam 130 milyar dolar borçlanırken borçların çoğunluğu altyapı projelerinin finansmanı için kullanıldı. Uluslararası Para Fonu (IMF) Afrika ülkelerini borç krizi konusunda uyararak bu kıtadaki düşük gelirli ülkelerin yüzde 40'ının 2018 yılının ilk ayı itibarıyla yüksek risk veya alarm seviyesinde olduğunu duyurmuştu. Bu haberler de ilginizi çekebilir Almanya: Eski kız arkadaşını öldüren göçmene 8 yıl 6 ay hapis Cinsel tacize önlem için erkeklere yasaklanan festival başladı Albayrak: IMF'ye başvurmayacağız, yüksek enflasyonla topyekün savaş noktasına geldik",
  "source": "euronews",
  "url": "https://tr.euronews.com/business/2018/09/03/cin-afrika-da-60-milyar-dolarlik-yatirim-paketi-acikladi",
  "date": "2018-09-03"
}
