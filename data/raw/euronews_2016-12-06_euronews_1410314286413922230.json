{
  "title": "Eurogroup: Yunanistan için borç hafifletme önlemleri onaylandı",
  "content": "Euro kullanan 19 Avrupa Birliği üyesi ülkenin maliye bakanlarının bir araya geldiği Eurogroup toplantısında Yunanistan’ın borcunun sürdürülebilir hale gelmesi için borç hafifletilmesi önlemleri onaylandı. Yunanistan hükümeti daha önce ekonomik büyümeyi saboteedeceğini iddia ettiği ve normal olmadığını belirttiği, ‘faiz dışı fazlanın milli gelire oranının yüzde 3.5 olması’ şartını kabul etti. Napoleon Maravegias, ekonomi profesörü: “Öncelikle programın ikinci gözden geçirme aşaması tamamlanıyor. Bir şekilde bu aşama sona erecek. Yatırım ortamının geliştiğini, parasal genişlemenin finans piyasalarına etkisini göreceğiz. İki yıl içinde de halkın cebine somut olarak yansıdığı hissedilecek. Fakat buradan, zenginleşmeden bahsettiğimiz sonucunu çıkarmayın.” Eurogroup Başkanı ve Hollanda Maliye Bakanı Jeroen Dijsselbloem, Belçika’nın başkenti Brüksel’deki Euro Grubu toplantısından sonra,Yunanistan’ın yüzde 3,5 faiz dışı fazla hedefi olan tutturması için ciddi önemler alması gerektiğini söyledi. Symela Touchtidou, euronews, Atina: “Yunanistan başbakanı Alexis Çipras geçtiğimiz haziranda şöyle söylemişti: ‘Yunanistan ekonomisini batırmadan, faiz dışı fazlayı 2018 yılından sonra yüzde 3 buçuk seviyesinde sürdürmek kesinlikle imkansız.’ Şimdi hükümet 180 derece tersini yaparak bilinmez bir geleceğe doğru bu adımı atıyor.” Yunanistan Maliye Bakanı Eucleid Tsakalotos da geçtiğimiz ay, yüzde 3 buçuk faiz dışı fazla hedefi şartının ne adil ne de ekonomik açıdan akla yatkın olduğunu söylemişti. Michael Massourakis, iktisatçı: “2017 yılında 2 buçuk milyar euro tutarında yeni vergi çıkarılmasını bekliyoruz. Bu vergilendirmenin işletme faaliyetlerine muhtemel etkilerinden endişeliyiz. Bu yüzde 3.5 faiz dışı fazla hedefine ulaşmak isteyen herhangi bir hükümet eğer vergileri artırmaya başvurursa Yunanistan ekonomisinin sonunu getirebilir.” Kreditörler, Yunanistan’dan toplamda 86 milyar avroluk kurtarma programı çerçevesinde, toplam borcunun milli gelirine oranını 2060 yılına kadar yüzde 20 oranında indirmesini de talep ediyor.",
  "source": "euronews",
  "url": "https://tr.euronews.com/business/2016/12/06/eurogroup-yunanistan-icin-borc-hafifletme-onlemleri-onaylandi",
  "date": "2016-12-06"
}
