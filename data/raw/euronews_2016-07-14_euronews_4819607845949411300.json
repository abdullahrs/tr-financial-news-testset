{
  "title": "İngiltere Merkez Bankası faiz oranını değiştirmedi",
  "content": "İngiltere Merkez Bankası (BoE) politika faiz oranın değiştirmedi. Banka’dan yapılan açıklamada politika faizinin yüzde 0,5 seviyesinde tutularak değiştirilmemesine karar verildiği açıklandı. Para Politikası Kurulu (PPK) politika faiz kararını 8 üyenin desteği ile alırken, bir üye faizin yüzde 0,25 oranında azaltılması yönünde oy kullandı. İngiltere Merkez Bankası (BoE) Başkanı Mark Carney geçen hafta, “Para Politikası Kurulu üyelerinin görüşlerine ilişkin peşin yargıda bulunmak istemiyorum. Bence ekonomik görünüm kötüleşti ve yazın bir miktar parasal genişlemeye gidilmesi gerekebilir.” ifadelerini kullanmıştı. İngiltere Merkez Bankası politika faiz oranını 2009 yılında beri tüm zamanların en düşük seviyesi olan yüzde 0,5’te tutuyor.",
  "source": "euronews",
  "url": "https://tr.euronews.com/business/2016/07/14/ingiltere-merkez-bankasi-faiz-oranini-degistirmedi",
  "date": "2016-07-14"
}
