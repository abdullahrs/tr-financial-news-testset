{
  "title": "ASGARİ ÜCRET ZAMMI 2026 SON DAKİKA || 2026 Ocak asgari ücret zammı ne zaman belli olacak, zam oranı belli mi? Asgari ücret zam top",
  "content": "2026 Ocak asgari ücret ne kadar olacak? sorusu milyonlarca çalışan tarafından takip ediliyor. Eylül ayının gelmesi ve yıl sonunun yaklaşmasıyla asgari ücret 2026 zammı hesaplamaları başladı. Ocak ayından önce Asgari Ücret Tespit Komisyonu tarafından yapılan toplantılar sonucunda 2026 yılı brüt ve net asgari ücret tutarı netlik kazanacak. Geçtiğimiz Temmuz ayında asgari ücrete ara zam gelmezken, Ocak ayında ne kadar zam yapılacağı da değerlendirilmeye başlandı. 2025 yılında asgari ücret yüzde 30 artışla net 22 bin 104 TL'ye çıkmıştı. Peki, asgari ücret toplantısı ne zaman yapılacak? Asgari ücret zammı 2026 ne zaman belli olacak? İşte, ayrıntılar. ASGARİ ÜCRET TOPLANTI TARİHİ BELLİ OLDU MU? Komisyon, yeni asgari ücret çalışmaları kapsamında aralık ayında belirlenen tarihlerde toplanıyor. Asgari ücret 1. toplantı tarihi ilerleyen haftalarda Bakanlık tarafından açıklanacak. ASGARİ ÜCRET NE KADAR?Çalışma ve Sosyal Güvenlik Bakanı Işıkhan, 1 Ocak 2025 tarihinden geçerli olacak asgari ücretin net 22 bin 104 lira olarak belirlendiğini bildirdi. Buna göre, brüt 26 bin 5 lira 50 kuruş olan asgari ücretin, 22 bin 104 lira 67 kuruşunu net asgari ücret, 3 bin 640 lira 77 kuruşunu SGK primi ve 260 lira 6 kuruşunu işsizlik sigortası primi oluşturdu. Brüt 26 bin 5 lira 50 kuruş olan asgari ücrete, 4 bin 30 lira 85 kuruş SGK primi (işveren payı) ile 520 lira 11 kuruş işveren işsizlik sigorta primi kalemleri de eklenince yeni asgari ücretin bir işçi için işverene aylık maliyeti 30 bin 556 lira 46 kuruş oldu. Yeni asgari ücret rakamıyla, devletin her bir asgari ücretli için işverenlere verdiği asgari ücret desteği de 700 liradan 1000 liraya çıkarıldı.",
  "source": "bigpara_hurriyet",
  "url": "https://bigpara.hurriyet.com.tr/ekonomi-haberleri/galeri-asgari-ucret-zammi-2026-son-dakika-2026-ocak-asgari-ucret-zammi-ne-zaman-belli-olacak-zam-orani-belli-mi-asgari-ucret-zam_ID1618020/",
  "date": "2025-09-18"
}
