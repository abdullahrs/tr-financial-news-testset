{
  "title": "Beşiktaş zarar açıkladı: Trabzonspor'da sermaye artışı borcu düşürdü",
  "content": "Trendyol Süper Lig'in önemli takımlarından Trabzonspor, KAP'a açıklama yaptı. Yapılan açıklamaya göre, bordo mavili takımın net borcu 2 milyar TL seviyesine düştü. Kulübün KAP'a yaptığı açıklamada, \"Şirketimizin 31 Mayıs 2025 tarihli mali tabloları, bugün itibarıyla Kamuyu Aydınlatma Platformu’nda (KAP) açıklanmıştır. Söz konusu mali tabloların incelenmesi neticesinde, 30 numaralı dipnotta açıklanan 4.485.663.753.-TL tutarındaki ilişkili taraflara borçlar (kulübümüz uhdesindeki grup içi işlemlerden kaynaklı) ile enflasyon muhasebesi kaynaklı, nakit çıkışı gerektirmeyen 1.077.624.312.-TL ile dönen varlıklar kalemindeki 913.012.149.-TL tutarındaki değer kalemleri netleştirildiğinde, 31 Mayıs 2025 tarihi itibarıyla şirketimizin net borç tutarının 5.907.570.145 TL olduğu görülmektedir. Ayrıca, 31 Mayıs 2025 tarihinden sonra 14 Temmuz 2025 tarihinde tamamladığımız sermaye artırımı ile grup içi katkılar hariç şirketimize 3.143.000.000.-TL net nakit girişi sağlanmıştır. Bu tutar, doğrudan şirketimizin net borç tutarından mahsup edilecektir.\" ifadeleri kullanıldı. Trabzonspor'un son yaptığı sermaye artışının ardından kulübün net borcu 5 milyar 907 milyon 570 bin 154 TL'den 2 milyar 764 milyon 570 bin 145 TL'ye geriledi. Beşiktaş son bir senede zarar etti KAP'a açıklama yapan bir diğer kulüp ise Beşiktaş oldu. Beşiktaş, 1 Haziran 2024 - 31 Mayıs 2025'i kapsayan 12 aylık dönemde 1 milyar 274 milyon 31 bin 224 TL zarar ettiğini KAP'a bildirdi. (27 milyon euro)",
  "source": "cnbce",
  "url": "https://www.cnbce.com/borsa/besiktas-zarar-acikladi-trabzonsporda-sermaye-artisi-borcu-dusurdu-h15992",
  "date": "2025-09-21"
}
