{
  "title": "Dört büyük takımın hepsi zarar etti: Zirve Trabzonspor'un",
  "content": "Trendyol Süper Lig'in 4 büyük takımı finansal raporlarını açıkladı. Türk futbolunun devleri 12 aylık finansal raporlarında zarar ettiklerini açıkladı. Finansal raporlarını ilk açıklayan kulüp olan Fenerbahçe, 31 Mayıs 2025 itibariyle sona eren 12 aylık mali dönemde 764 milyon 627 bin TL zarar edildiğini duyurdu. Sarı-lacivertliler, geçen yıl aynı dönemde 2 milyar 149 milyon 86 bin TL kar açıklanmıştı. Son 3 senenin şampiyonu olan Galatasaray ise 12 aylık mali dönemde 886 milyon 699 bin lira seviyesinde zarar ettiğini açıkladı. Net zararda zirvede Trabzonspor var Finansal raporlarını KAP'a açıklayan Trabzonspor, son yaptığı sermaye artışıyla birlikte borcunu 3 milyar seviyesine yakın azaltmayı başarırken, 12 aylık mali dönemde 4 büyük takım arasında en fazla zarar eden takım oldu. Trabzonspor, 31 Mayıs 2025 itibariyle sona eren 12 aylık mali dönemde 1 milyar 546 milyon 97 bin lira seviyesinde zarar açıkladı. Bu alanda Trabzonspor'un ardından Beşiktaş geliyor. Avrupa kupalarında da mücadele eden Beşiktaş, 12 aylık mali dönemde 1 milyar 274 milyon 31 bin lira zarar ettiğini açıkladı.",
  "source": "cnbce",
  "url": "https://www.cnbce.com/borsa/dort-buyuk-takimin-hepsi-zarar-etti-zirve-trabzonsporun-besiktas-zarar-fenerbahce-zarar-galatasaray-zarar-trabzonspor-zarar-galatasaray-bilanco-h15996",
  "date": "2025-09-21"
}
