{
  "title": "HURDA TEŞVİKİ YASASI ŞARTLARI 2025 (TBMM ÖTV İNDİRİMİ SON GELİŞMELER): Hurda yasası Meclis'ten geçti mi, son durum ne? TESK Başkan",
  "content": "ÖTV indirimi hurda yasası Meclis'ten geçti mi sorusu, son dakika gelişmeleri, 20 yaş altı araçları ile ÖTV'siz araç sahibi olmak isteyenler için Eylül ayının ilk günlerinde kamuoyunun gündeminde yer almaya devam ediyor. ÖTV indirimi ile sıfır araç sahibi olmak isteyenler için önemli bir gelişme niteliğine sahip olan hurda teşviki yasası, 2025 yılının ilk günlerinden bu yana pek çok vatandaş tarafından yakından takip ediliyor. MHP'li milletvekilleri tarafından TBMM'ye sunulan teklifle birlikte pek çok vatandaş için sıfır araç umudu olan hurda teşviki, yeni detaylarla gündeme geliyor. Henüz arabası olmayan ancak hurda desteği yasasından faydalanmak için yasaya uygun koşullarda düşük model bir araç almayı planlayan vatandaşlar için önemli bir destek paketi duyuruldu. İlk Arabam Yerli Otomobil Aile Destek Programı kapsamında 3 veya daha çok çocuğa sahip olan aileler uygun ödeme koşullarına sahip olacak. Program, özellikle düşük gelir gruplarının satın alma gücüne uyumlu uzun vadeli kredi imkanı sağlayacak. Sıfır otomobil alımında geçerli olacak olan ilk araba desteği, önemli oranda yerlilik yüzdesi arayacak. Diğer taraftan Türkiye Esnaf ve Sanatkarları Konfederasyonu (TESK) Genel Başkanı Bendevi Palandöken, çevrenin korunması ve insanların daha konforlu araçlara binebilmeleri için \"Hurda Teşvik Yasası\"nın yeniden çıkarılmasını istedi. Peki, hurda teşviki ÖTV indirimi bekleyenler için ilk araba desteği başvurusu ne zaman alınacak ve kimler başvurabilecek, 3 çocuk sahibi olmak yeterli mi? İşte, ilk araba desteği başvuru şartları ve detayları... İLK ARABAM BAŞVURU ŞARTLARI NELER OLACAK?AA muhabirinin edindiği bilgiye göre, Sanayi ve Teknoloji Bakanlığınca Türkiye'nin yerli otomotiv sanayi altyapısını güçlendirmek üzere çeşitli adımlar atılıyor. Bu kapsamda, otomobile erişimi kolaylaştırmak üzere 3 veya daha fazla çocuklu ailelere yönelik bir araç alım desteği hazırlanıyor. Programla özellikle düşük gelir gruplarının satın alma gücüne uyumlu uzun vadeli finansman imkanı sağlanması planlanıyor. TESK'ten araçlar için 'Hurda Teşvik Yasası' talebiTürkiye Esnaf ve Sanatkarları Konfederasyonu (TESK) Genel Başkanı Bendevi Palandöken, çevrenin korunması ve insanların daha konforlu araçlara binebilmeleri için \"Hurda Teşvik Yasası\"nın yeniden çıkarılmasını istedi. Palandöken, yazılı açıklamasında, en son 2018'de uygulanan \"Hurda Teşvik Kanunu\" ile 16 yaş ve üzeri araçların teşvik kapsamına alındığını ve yaklaşık 7,7 milyon aracın teşvikten yararlandırıldığını kaydetti. \"Hurda Teşvik Yasası\"nın mutlaka çıkarılması gerektiğinin altını çizen Palandöken, şu ifadeleri kullandı: \"Hem ithal ettiğimiz hurdanın azalması hem de ülkemizde hurdalık vaziyette bekleyen araçların ekonomiye kazandırılması daha karlı bir tablo ortaya çıkaracaktır. Yapılması gereken, hurda araçlarının toplanması ve ithalatın azaltılmasıyla ilgili somut adımlar atmaktır. İnsanlar daha az yakıt tüketen, daha yeni, güvenli ve konforlu araçlara bindiğinde enflasyonda da belli ölçüde gerileme olacak veya en azından bu, enflasyonu artıran bir unsur olmaktan çıkacaktır.\" \"CAZİP KREDİ ALTERNATİFLERİ SUNULMALI\" Palandöken, söz konusu yasanın hem ekonomiye hem de çevreye büyük katkı sunacağını vurguladı. Aracını yenilemek isteyenler için cazip kredi alternatifleri sunulmasının önemine işaret eden Palandöken, şu değerlendirmede bulundu: \"Faiz oranları düşük tutulmalı ki vatandaşların yeni araç alımları ekonomiye canlılık kazandırabilsin. Böylelikle piyasaya yeni araçlar ve yeni modeller girecek, yollarımızda daha güvenli, donanımlı ve kazasız bir seyir mümkün olacak. Ayrıca, eski araçların parça maliyetlerinin yüksekliği düşünüldüğünde yeni araçlarla önemli bir tasarruf da sağlanmış olacak.\"​​​​​​​",
  "source": "bigpara_hurriyet",
  "url": "https://bigpara.hurriyet.com.tr/ekonomi-haberleri/galeri-hurda-tesviki-sartlari-2025-hurda-yasasi-meclisten-gecti-mi-tesk-baskanindan-onemli-aciklama_ID1617829/",
  "date": "2025-09-17"
}
