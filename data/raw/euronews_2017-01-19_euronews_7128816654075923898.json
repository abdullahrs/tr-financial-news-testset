{
  "title": "Galatasaray ve Fenerbahçe en zengin kulüpler listesinde",
  "content": "Mali danışmanlık şirketi Deloitte’in Futbol Para Ligi Raporu’na göre geçen yıl en çok gelir elde eden kulüpler sıralamasında Fenerbahçe 25, Galatasaray ‘se 26. sırada yer aldı. Dünyanın en zengin kulübü Manchester United İngiliz futbol devi Manchester United 2016’da en fazla gelir elde eden futbol kulüplerinin başında yer aldı. Manchester United 2003-04 sezonundan bu yana ilk kez bu yıl listenin zirvesine oturdu. Uluslararası danışmanlık ve araştırma şirketi Deloitte’nin hazırladığı 2015-16 sezonu Futbol Para Ligi Raporu’na göre, Manchester United’ın yıllık geliri bu süre zarfında 518 milyon Euro’dan 689 milyon Euro’ya ulaştı. İngiliz devi bu sıçramayla her biri 620 milyon Euro gelir elde eden Barcelona ve Real Madrid’i geride bırakmış oldu. Geçtiğimiz yılın en zengin kulübü Real Madrid ise bu yıl 3. sıraya geriledi. Dünyanın önde gelen kulüplerinin yıllık finansal gelirlerinin incelendiği raporda, Bayern Münih ve Manchester City 2014-2015 sezonuna göre birer basamak yükselerek ilk beşe girdi. Fransız devi Paris Saint-Germain ise altıncı sırada yer aldı. 2010 yılında 1 milyar Euro’dan fazla borcu bulunan Manchester United spordaki başarısını kısa sürede paraya dönüştürmeyi başardı. Dünya genelinde en çok taraftarı bulunan İngiliz devi endüstriyel futbolun model kulübü haline gelerek son 20 yılda ticari alandaki gelirlerinin de akıl almaz boyutlara ulaşmasıyla şimdiki başarısına imza atmış oldu. Fenerbahçe ve Galatasaray Deloitte’ın raporunda Fenerbahçe 157,7 milyon Euro gelir ile listenin 25’inci sırasında yer aldı. Geçen yılı 21’inci sırada tamamlayan Galatasaray ise 155,9 milyon Euro geliriyle Fenerbahçe’nin ardından 26’ncı oldu. Fenerbahçe bu yıl yeniden, 25. sıradan Deloitte Para Ligi'ne girmiş. Galatasaray ise yaklaşık 3 m. € azalan geliriyle 21'den 26'ya düşmüş. pic.twitter.com/FJl132aTa9 — Alper Öcal (@alperocal) 19 janvier 2017 Deloitte Football Money League – Planet Football from Deloitte UK Deloitte Futbol Para Ligi raporu 2017 - 1. Manchester United (€689m) - 2. FC Barcelona (€620.2m) - 3. Real Madrid (€620.1m) - 4. Bayern Munich (€592m) - 5. Manchester City (€524.9m) - 6. Paris Saint-Germain (€520.9m) - 7. Arsenal (€468.5m) - 8. Chelsea (€447.4m) - 9. Liverpool (€403.8m) - 10. Juventus (€341.1m) - 11. Borussia Dortmund (€283.9m) - 12. Tottenham Hotspur (€279.7m) - 13. Atlético de Madrid (€228.6m) - 14. Schalke 04 (€224.5m) - 15. AS Roma (€218.2m) - 16. AC Milan (€214.7m) - 17. FC Zenit Saint Petersburg (€196.5m) - 18. West Ham United (€192.3m) - 19. Internazionale (€179.2m) - 20. Leicester City (€172.1m)",
  "source": "euronews",
  "url": "https://tr.euronews.com/2017/01/19/galatasaray-ve-fenerbahce-en-zengin-kulupler-listesinde",
  "date": "2017-01-19"
}
