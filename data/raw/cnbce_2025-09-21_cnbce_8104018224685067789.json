{
  "title": "Altın ve gümüş ithalatı ağustosta arttı: 4 ayın zirvesi geldi",
  "content": "Borsa İstanbul Kıymetli Madenler Piyasası verilerine göre, Türkiye’nin altın ithalatı Ağustos ayında Temmuz’a kıyasla artış gösterse de, son bir yılın en düşük ikinci seviyesi olarak kayıtlara geçti. Temmuz ayında 4 bin 343 kilogram olan altın ithalatı, Ağustos’ta yüzde 5 artarak 6 bin 500 kilograma yükseldi. Ancak geçen yılın aynı dönemindeki 7 bin 644 kilogramlık seviyeye göre yüzde 15 düşüş yaşandı. Yılın ilk 8 ayında toplam altın ithalatı ise 78 bin 593 kilogram oldu. Gümüş ithalatında dört ayın zirvesi Gümüşte ithalat artışı devam etti. Temmuz ayında 48 bin 660 kilogram olan ithalat, Ağustos’ta yüzde 28 yükselişle 62 bin 132 kilograma çıktı. Böylece gümüş ithalatı son dört ayın en yüksek seviyesine ulaştı. Ocak-Ağustos döneminde toplam ithalat 364 bin 277 kilogram olarak gerçekleşti. Platin ve paladyum yeniden ithalat listesinde İki aylık aranın ardından platin ve paladyumda da hareketlilik görüldü. Ağustos ayında 1,33 kilogram platin ve 1,12 kilogram paladyum ithal edildi.",
  "source": "cnbce",
  "url": "https://www.cnbce.com/altin/altin-ve-gumus-ithalati-agustosta-artti-4-ayin-zirvesi-geldi-borsa-istanbul-altin-ithalati-borsa-istanbul-gumus-ithalati-h17277",
  "date": "2025-09-21"
}
