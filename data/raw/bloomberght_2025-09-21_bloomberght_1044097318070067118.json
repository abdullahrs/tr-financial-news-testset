{
  "title": "Haberler AMB Üyesi Schnabel: AB'de enflasyonist riskler mevcut",
  "content": "Haberler AMB Üyesi Schnabel: AB'de enflasyonist riskler mevcut AMB Yönetim Kurulu Üyesi Isabel Schnabel, faiz oranlarının uygun seviyede olduğunu, enflasyonda ise yukarı yönlü risklerin hakim olduğunu ifade etti. Giriş: 15 Eylül 2025, Pazartesi 15:33 Güncelleme: 15 Eylül 2025, Pazartesi 15:33 Avrupa Merkez Bankası (ECB) Yönetim Kurulu Üyesi Isabel Schnabel, Avrupa Yatırım Bankası’nda gerçekleştirdiği sunumda faiz oranlarının şu anda enflasyonun yüzde 2 hedefi çevresinde istikrar kazanması ve ekonominin tam istihdamda dirençli kalması sebebiyle uygun seviyede olduğunu ifade etti. Schnabel, gümrük tarifeleri, hizmet ve gıda fiyatları ile maliye politikalarının potansiyel etkileri nedeniyle enflasyonda yukarı yönlü risklerin baskın olduğunu da belirtti. Ekonomik büyümeninde potansiyelini aşacağını ve bunun da enflasyonu baskılayacağını vurguladı. Sunumunda, hanehalkı ve şirket bilançolarının güçlü yapısının, azalan belirsizlikler ve mali genişleme ile birlikte iç talebi desteklediğini söyleyen Schnabel, bunun net ihracattaki zayıflamayı dengelediğini ifade etti. Schnabel, Çin’in ihracat dampingine ilişkin henüz çok sınırlı kanıt bulunduğunu, güçlü euronun ise geçiş etkisinin muhtemelen düşük kalacağını söyledi. Para politikasının istikrarlı bir çizgide ilerlemesi gerektiğini ve hedefin hafif sapmalarına tolerans tanınmasının önemini vurguladı.",
  "source": "bloomberght",
  "url": "https://www.bloomberght.com/ab-de-enflasyonist-riskler-mevcut-3757153",
  "date": "2025-09-21"
}
