{
  "title": "AMB yetkilisinden enflasyon mesajı",
  "content": "Bloomberg HT Haberler AMB yetkilisinden enflasyon mesajı AMB yetkilisinden enflasyon mesajı Avrupa Merkez Bankası Yönetim Konseyi Üyesi Martin Kocher, bölgedeki enflasyon riskleri şu anda \"oldukça dengeli\" olsa bile, yetkililerin ekonomik verilerdeki değişikliklere tepki vermeye hazır olduğunu söyledi. Giriş: 15 Eylül 2025, Pazartesi 18:53 Güncelleme: 15 Eylül 2025, Pazartesi 18:56 Avrupa Merkez Bankası Yönetim Konseyi Üyesi Martin Kocher Euro Bölgesi’nde enflasyon risklerinin dengeli olduğunu belirtti. Yeni Avusturya Merkez Bankası Başkanı, Viyana'da düzenlenen bir Bloomberg etkinliğinde enflasyona dair \"Şahsen, enflasyonun yukarı ve aşağı potansiyeli açısından oldukça dengeli olduğunu düşünüyorum” yorumunu yaptı. Kocher AMB toplantılarında verilere baktıklarını ve gerektiğinde ‘yanıt vermeye hazır olduklarını’ dile getirdi. Enflasyonun yüzde 2 hedefine yaklaşmasıyla birlikte Avrupa Merkez Bankası, geçen hafta mevduat faizini ikinci ayda da değiştirmeme kararı almıştı. Bugün konuşan diğer AMB Konsey Üyesi Isabel Schnabel ise faiz oranlarının uygun seviyede olduğunu, enflasyonda yukarı yönlü risklerin hakim olduğunu ifade etmişti.",
  "source": "bloomberght",
  "url": "https://www.bloomberght.com/amb-yetkilisinden-enflasyon-mesaji-3757173",
  "date": "2025-09-21"
}
