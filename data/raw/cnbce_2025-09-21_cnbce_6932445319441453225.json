{
  "title": "Pegasus yolcu sayısı artmasına rağmen piyasa beklentilerinin altında kaldı",
  "content": "Pegasus Hava Yolları, 2025 yılı ikinci çeyrek finansal sonuçlarını açıkladı. Şirket, piyasanın 5,9 milyar TL net kar beklentisine karşın 5,1 milyar TL net kar elde etti. Geçen yılın aynı döneminde 4 milyar TL kar açıklayan Pegasus, 2025’in ilk çeyreğinde ise 2,6 milyar TL zarar yazmıştı. Satış gelirleri yıllık yüzde 44,6 artışla 38,4 milyar TL’ye ulaşarak beklentilere paralel gerçekleşti. Ancak satışların maliyetinin yüzde 51,04 artması net kar üzerinde baskı yarattı. FAVÖK’te güçlü sıçrama FAVÖK, yıllık yüzde 32,08 artışla 10,6 milyar TL’ye ulaştı ve çeyreklik bazda yedi kat artış gösterdi. Ancak FAVÖK marjı yıllık 2,63 puan düşüşle yüzde 27,76’ya indi. Euro bazında ciro yüzde 15 artışla 876 milyon euro, FAVÖK yüzde 11 artışla 252 milyon euro, net kar ise yüzde 9 artışla 122 milyon euro olarak gerçekleşti. İlk yarıda 62 milyar TL gelir 2025’in ilk altı ayında satış gelirleri yüzde 41 artışla 62 milyar TL’ye çıktı. Bu dönemde FAVÖK yüzde 29,3 artarak 12 milyar TL’ye ulaştı. Net borç, geçen yılın aynı dönemine göre yüzde 42,54 artışla 137,8 milyar TL’ye yükseldi. Net borç/FAVÖK oranı 3,99 olarak kaydedildi. Yolcu sayısında çift haneli artış İkinci çeyrekte toplam yolcu sayısı yıllık yüzde 14 artışla 10,7 milyona çıktı. Dış hat yolcu sayısı yüzde 18 artışla 6,9 milyon, iç hat yolcu sayısı ise yüzde 8,6 artışla 3,9 milyon oldu. Toplam yolcu doluluk oranı yüzde 86,4’e, dış hat doluluk oranı ise yüzde 84,2’ye geriledi.",
  "source": "cnbce",
  "url": "https://www.cnbce.com/borsa/pegasus-yolcu-sayisi-artmasina-ragmen-piyasa-beklentilerinin-altinda-kaldi-h16038",
  "date": "2025-09-21"
}
