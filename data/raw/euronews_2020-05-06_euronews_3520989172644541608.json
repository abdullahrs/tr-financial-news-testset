{
  "title": "BDDK'dan yurt dışındaki TL işlemlerine kısıtlama",
  "content": "Covid-19 salgının ekonomi üzerindeki olumsuz etkileri sürerken, ABD Doları/Türk Lirası kuru tarihteki en yüksek seviyesine ulaştı. Bankacılık Düzenleme ve Denetleme Kurumu (BDDK), yurt dışında yapılacak TL işlemlerine sınırlama getirdi. BDDK tarafından 5 Mayıs tarihli duyuruya göre bankaların yurt dışındaki finansal kuruluşlarla yapacağı \"TL plasmanlar, TL depo, TL repo ve TL kredilerin\" toplamanın, kendi öz kaynaklarının yüzde 0,5'ini geçemeyeceğine karar verildi. Kurum, kararına gerekçe olarak \"TL kaynakların verimli bir şekilde ve ağırlıklı olarak kamu ve özel kesimin finansman ihtiyacının giderilmesinde kullanılması önem kazanmıştır\" açıklamasını yaptı. Salgın bitene kadar sürecek Bu kapsamda getirilen kısıtlamaların Covid-19 salgınıyla ortaya çıkan olağanüstü koşullar ortadan kalkıncaya kadar süreceğini belirten BDDK, bunun için herhangi bir zaman çizelgesi açıklamadı. BDDK ayrıca, \"söz konusu oranın günlük olarak solo bazda hesaplanmasına, mevcut aşımlar giderilinceye kadar yeni bir işlem yapılmamasına ve bu mahiyetteki vadesi gelen işlemlerin yenilenmemesine\" karar verdi. Pandemi sonrası sağlık turizmine büyük umutlar bağlanıyorHane başına 1000 TL yardım geliyor: Kimler başvurabilecek?",
  "source": "euronews",
  "url": "https://tr.euronews.com/2020/05/06/dolar-kuru-tarihi-rekorunu-k-rarken-bddk-dan-yurt-d-s-ndaki-tl-islemlerine-k-s-tlama",
  "date": "2020-05-06"
}
