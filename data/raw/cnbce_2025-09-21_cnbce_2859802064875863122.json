{
  "title": "Verusa Holding ABD’de işlem görmeye başladı",
  "content": "2013 yılından bu yana Borsa İstanbul’da işlem gören Verusa Holding A.Ş., 4 Eylül 2025 itibarıyla ABD merkezli OTCQX Best Market’te işlem görmeye başladı. Şirketin payları, “VRSHF” işlem kodu ile ABD Doları üzerinden, ABD işlem saatlerinde yatırımcıların aracı kurumları aracılığıyla alınıp satılabilecek. OTCQX, yüksek finansal ve kurumsal yönetim standartlarına tabi şirketlerin işlem gördüğü, şeffaf fiyat keşfi ve likiditeye erişimi güçlendiren bir piyasa olarak biliniyor. Bu adımla birlikte Verusa Holding, ABD merkezli yatırımcılara doğrudan ulaşma imkanı kazanmış oldu. Şirketin 10 Temmuz 2025’te duyurduğu süreç, 04 Eylül 2025 itibarıyla sonuçlandı. Verusa Holding'in hisseleri gün içerisinde Borsa İstanbul'da yüzde 3,62'lik yükseliş yakaladı.",
  "source": "cnbce",
  "url": "https://www.cnbce.com/borsa/verusa-holding-abdde-islem-gormeye-basladi-verusa-holding-hisse-verusa-holding-abd-borsasi-h16862",
  "date": "2025-09-21"
}
