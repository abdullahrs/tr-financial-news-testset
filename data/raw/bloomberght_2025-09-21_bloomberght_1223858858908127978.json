{
  "title": "HABERLER Euro Bölgesi sanayi üretiminde ılımlı artış",
  "content": "Bloomberg HT Haberler Euro Bölgesi sanayi üretiminde ılımlı artış Euro Bölgesi sanayi üretiminde ılımlı artış Euro Bölgesi'nde sanayi üretimi Temmuz'da aylık bazda yüzde 0,3 artarken, yıllık bazda yüzde 1,8 yükseldi. Giriş: 16 Eylül 2025, Salı 12:37 Güncelleme: 16 Eylül 2025, Salı 12:40 Avrupa İstatistik Ofisi (Eurostat), Temmuz ayına ilişkin sanayi üretimi verilerini yayımladı. Buna göre, Euro Bölgesi’nde mevsim etkilerinden arındırılmış sanayi üretimi Temmuz’da aylık bazda yüzde 0,3, Avrupa Birliği (AB) genelinde ise yüzde 0,2 artış gösterdi. Euro Bölgesi, Haziran ayı sanayi üretiminin geçtiğimiz ay aylık bazda yüzde 1,3 azalış gösterdiği açıklanmışken, bu oran yüzde 0,6 olarak revize edildi. Sanayi üretimi, Temmuz ayında hem Euro Bölgesi’de hem de AB’de yıllık bazda yüzde 1,8 artış gösterdi. Sanayi üretim endeksi, ana sanayi gruplarına göre incelendiğinde Euro Bölgesi’nde en fazla artış dayanıklı olmayan tüketici mallarında görüldü. En sert düşüş ise yüzde 2,9 ile enerji sektöründe görüldü. Türkiye, yıllık bazda sanayi üretimi en çok artan ülkeler arasında Sanayi üretimi ülkelere göre incelendiğinde, aylık bazda üretimini en çok arttıran ülkelerin başında yüzde 4,4 ile Kuzey Makedonya geliyor. Hırvatistan yüzde 2,6 ile Macaristan ise yüzde 2,1 ile listenin başında yer alan diğer ülkeler. Aylık olarak üretimi en çok düşen ülkeler; yüzde 19,7 ile Karadağ, yüzde 5,5 ile Estonya ve yüzde 4,7 ile Malta oldu. Türkiye ise yüzde 1,8’lik azalışla AB ortalamasının yer alıyor. Sanayi üretimi yıllık bazda en fazla artan ülkelere bakıldığında ise yıllık bazda üretimini en fazla artıran ülke yüzde 9,8 ile Letonya oldu. Yüzde 8,1 ile İrlanda ve yüzde 5,6 ile Sırbistan sanayi üretimini en fazla artıran diğer ülkeler oldu. Türkiye ise yüzde 5 ile Avrupa’da sanayi üretimini en fazla artıran dördüncü ülke oldu. Yıllık olarak üretimi en çok düşen ülkeler; yüzde 21,4 ile Karadağ, yüzde 8,3 ile Bulgaristan ve yüzde 4,7 ile Lüksemburg.",
  "source": "bloomberght",
  "url": "https://www.bloomberght.com/euro-bolgesi-sanayi-uretiminde-ilimli-artis-3757239",
  "date": "2025-09-21"
}
