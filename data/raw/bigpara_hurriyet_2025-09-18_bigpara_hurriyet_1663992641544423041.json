{
  "title": "KADEMELİ EMEKLİLİK TABLOSU 2025 SON DAKİKA GELİŞMELERİ || Sosyal güvenlik uzmanı tarih verdi! 2000 ve 2008 arası kademeli (erken)",
  "content": "Erken/kademeli emeklilik tablosu 2025 ne zaman çıkacak? kamuoyunun gündeminde yer almaya devam ediyor. Ekonominin ana gündem konularından olan kademeli (erken) emeklilik son durum gelişmeleri, 2000 yılı sonrası sigortalı olarak çalışanlar tarafından yakından takip ediliyor. Emeklilik sisteminde, TES hazırlıklarıyla beraber kademeli emeklilik son durum çalışmalarına gözler çevrildi. Ancak kademeli-erken emeklilik ile ilgili henüz yeni bir gelişme bulunmuyor. Son olarak, CHP Karabük Milletvekili kademeli emeklilik düzenlemesini Meclis'e sunmuştu. Akay, 08/09/1999 ile 16/04/2008 tarihleri arasında sigortalı olan vatandaşların kademeli emeklilik hakkından faydalanmalarını sağlamak ve esnaf ile memurların prim ödeme gün sayısını 9000'den 7200'e düşürmek amacıyla kanun teklifi önerisi hazırlamıştı. İşte, kademeli emeklilikte son gelişmeler. KADEMELİ EMEKLİLİK GELECEK Mİ, ŞARTLARI NELER?Hürriyet Gazetesi yazarı Noyan Doğan, geçtiğimiz haftalarda kaleme aldığı köşe yazısında okuyuculardan gelen sorular üzerine konu ilgili bilgiler vermişti. İşte ayrıntılar; Soru: Hükümetin şu anda kademeli emeklilik ile ilgili bir çalışması var mı? Sosyal medyada çok bilgi kirliliği var. Bu konudan bahseder misiniz? 2023 yılında 8 Eylül 1999 öncesi sigorta girişi olanların EYT’den yararlanıp emekli olmalarına imkân tanındı ve 2 milyondan fazla kişi emekli oldu, şartları yerine getirenler bundan sonra da emekli olmaya devam edecek. Bu duruma, 8 Eylül 1999 sonrası sigorta girişi olanlar kendilerine haksızlık yapıldığı gerekçesiyle tepki gösteriyor ve bu haksızlığın da giderilmesini talep ediyorlar. Hatta, ‘Emeklilikte Tarihe Takılanlar’ adında dernek kurup, raporlar hazırlayıp, seslerini duyurmaya çalışıyorlar. Talepleri de; kademeli emeklilik. Yaş şartının ilk işe giriş tarihine göre yeniden düzenlenmesini ve 58-60 yaş şartının kaldırılmasını istiyorlar. Gelelim, okuyucum gibi birçok kişinin merak ettiği sorunun cevabına. Hükümetin, kademeli emeklilik ile ilgili bir çalışması yok, hatta hükümetin gündeminde kademeli emeklilik yok. Öyle ki, EYT’nin bütçe ve sosyal güvenlik sistemi üzerindeki olumsuz etkileri daha çok konuşuluyor. Bu çerçevede bugünden yarına, kademeli emekliliğin gündemde olmayacağını söyleyebilirim. Biliyorum, milyonlarca çalışanın duymak istediği cevap bu değil ama durum şimdilik bu. KADEMELİ EMEKLİLİK TEKLİFİ MECLİS'TEN GEÇTİ Mİ?CHP Karabük Milletvekili ve Plan Bütçe Komisyonu Üyesi Cevdet Akay, Sosyal Sigortalar ve Genel Sağlık Sigortası Kanunu ile Türkiye Cumhuriyeti Emekli Sandığı Kanunu'nda değişiklik yapılmasına dair hazırladığı yeni bir kanun teklifini TBMM Başkanlığı'na sundu. Akay, 08/09/1999 ile 16/04/2008 tarihleri arasında sigortalı olan vatandaşların kademeli emeklilik hakkından faydalanmalarını sağlamak ve esnaf ile memurların prim ödeme gün sayısını 9000'den 7200'e düşürmek amacıyla kanun teklifi önerisi hazırladı. 1999 sonrasında işe başlayanlar arasında büyük bir prim günü farkı olduğunu vurgulayan ve bu durumun sosyal güvenlik açısından ölçülürlük ilkesiyle bağdaşmadığını ifade eden Akay ayrıca, 1 Mayıs 2008'den sonra işe başlayan memurlar ve esnaflar için prim ödeme gün sayısının 9000'e çıkarılmasının da adaletsizlik oluşturduğunu söyledi.",
  "source": "bigpara_hurriyet",
  "url": "https://bigpara.hurriyet.com.tr/ekonomi-haberleri/galeri-kademeli-emeklilik-tablosu-2025-son-dakika-gelismesi-2000-ve-2008-arasi-kademeli-erken-emeklilik-gelecek-mi-ne-zaman_ID1618023/",
  "date": "2025-09-18"
}
