{
  "title": "Borsa son işlem gününü düşüşle kapattı",
  "content": "Borsa İstanbul'da BIST 100 endeksi günü 0,10 değer kaybederek 10.372,04 puandan tamamladı. Dün satış ağırlıklı bir seyir izleyen Borsa İstanbul'da BIST 100 endeksi, günü yüzde 1,92 değer kaybederek 10.382,89 puandan tamamlamıştı. Açılışta BIST 100 endeksi, önceki kapanışa göre 7,19 puan ve yüzde 0,07 azalışla 10.375,70 puana indi. Bankacılık endeksi yüzde 0,19, holding endeksi yüzde 0,01 değer kazandı. Sektör endeksleri arasında en çok kazandıran yüzde 0,67 ile tekstil deri, en fazla kaybettiren ise yüzde 4,06 ile finansal kiralama faktoring oldu. Küresel piyasalar, ABD'de açıklanan ekonomik verilerin ABD Merkez Bankasının (Fed) faiz indirimleri konusunda politika alanını genişletmesiyle pozitif bir seyir izliyor. Yurt içinde gözler bugün Türkiye Cumhuriyet Merkez Bankası (TCMB) tarafından açıklanacak ödemeler dengesi verilerine çevrildi. AA Finans'ın \"Temmuz 2025 Ödemeler Dengesi\" verilerine ilişkin beklenti anketine göre, ekonomistler, cari işlemler hesabının temmuz ayında 1 milyar 560 milyon dolar fazla verdiğini öngördü. Ekonomistlerin söz konusu dönem için cari fazla beklentileri, 930 milyon dolar ile 2 milyar 55 milyon dolar arasında yer aldı. Ekonomistler, cari işlemler açığının 2025 yılında 20 milyar 167 milyon dolar olarak gerçekleşeceğini tahmin etti. Analistler, bugün yurt içinde cari işlemler dengesi ve piyasa katılımcıları anketinin, yurt dışında ise ABD'de Michigan Üniversitesi tüketici güven endeksinin takip edileceğini belirterek, teknik açıdan BIST 100 endeksinde 10.300 ve 10.200 seviyelerinin destek, 10.500 ve 10.600 puanın direnç konumunda olduğunu kaydetti.",
  "source": "cnbce",
  "url": "https://www.cnbce.com/borsa/borsa-son-islem-gununu-dususle-kapatti-12-eylul-2025-h17112",
  "date": "2025-09-21"
}
