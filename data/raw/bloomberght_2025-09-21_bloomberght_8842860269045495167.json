{
  "title": "Haberler Trump Cuma günü Şi ile görüşecek",
  "content": "Haberler Trump Cuma günü Şi ile görüşecek ABD Başkanı Donald Trump sosyal medyada yaptığı paylaşımda Cuma günü Çin Devlet Başkanı Şi Cinping ile görüşeceğini duyurdu. Giriş: 15 Eylül 2025, Pazartesi 15:56 Güncelleme: 15 Eylül 2025, Pazartesi 15:56 ABD Başkanı Donald Trump, bu hafta dünyanın en büyük iki ekonomisinin müzakerecileri arasında gerçekleşen ticaret görüşmelerinin ardından Cuma günü Çin lideri Xi Jinping ile görüşeceğini söyledi. Trump, Pazartesi günü sosyal medyada yaptığı paylaşımda, \"Cuma günü Başkan Şi ile görüşeceğim. İlişkimiz çok güçlü olmaya devam ediyor!!!\" dedi. Trump, ABD ile Çin arasında Madrid’te devam eden görüşmelerin çok iyi gittiğini ve yakında sonuçlanacağını ifade etti. Ayrıca, TikTok uygulamasının ABD'de çalışmaya devam etmesi için tarafların bir anlaşmaya vardığını ima etti ancak TikTok’un adını vermedi. Trump, \"Ülkemizdeki gençleri kurtarmak için 'belirli' bir şirket konusunda da anlaşmaya varıldı, çok mutlu olacaklar\" diye yazdı. Trump’ın açıklamaları, bu hafta TikTok'un ABD’deki operasyonlarının ABD Ulusal Güvenlik Yasası’na uymak amacıyla elden çıkarılmasını öngören bir anlaşmanın imzalanması için belirlenen son tarihten önce geldi. Trump, son seçimde genç seçmenler arasında kendisine olan ilgiyi artırdığını düşündüğü popüler uygulamanın yayında kalması için son tarihi birden fazla kez uzatmıştı.",
  "source": "bloomberght",
  "url": "https://www.bloomberght.com/trump-cuma-gunu-si-ile-gorusecek-3757158",
  "date": "2025-09-21"
}
