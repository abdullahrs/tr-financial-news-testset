{
  "title": "JPMorgan Türkiye için yıl sonu enflasyon tahminini yükseltti",
  "content": "ABD merkezli yatırım bankası JPMorgan, haziran ayı enflasyonun beklentilerin üzerinde olmasının ardından Türkiye için yıl sonu enflasyon tahminini yükseltti, faiz indirimi beklentisini ise aşağı çekti. Enflasyonun beklenenden yüksek gelmesinin, faiz indirimi konusunda Merkez Bankası'nın (TCMB) elini zorlaştıracağını öngören banka, daha önce 100'er baz puanlık 3 faiz indirimi tahminini 50'şer baz puanlık üç faiz indirimine revize etti. Banka, yıl sonu enflasyon beklentisini yüzde 13.4'ten yüzde 14.7'ye, 2022 sonu tüketici enflasyonu tahmini yüzde 10.5'ten yüzde 11.5'e yükseldi. Bankanın analistlerinden Yarkın Cebeci, Merkez Bankası'nın çok daha temkinli olmasını beklediklerini söyledi ve ilk 50 baz puanlık faiz indirimi için ekim ayını işaret etti. Türkiye'de haziran ayında Tüketici Fiyat Endeksi (TÜFE) aylık bazda yüzde 1,94, Yurt İçi Üretici Fiyat Endeksi (Yİ-ÜFE) yüzde 4,01 artış gösterdi. Yıllık enflasyon tüketici fiyatlarında yüzde 17,53, yurt içi üretici fiyatlarında yüzde 42,89 oldu.",
  "source": "euronews",
  "url": "https://tr.euronews.com/2021/07/06/jpmorgan-turkiye-icin-y-l-sonu-enflasyon-beklentisini-yukseltti",
  "date": "2021-07-06"
}
