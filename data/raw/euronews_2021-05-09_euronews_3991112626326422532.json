{
  "title": "Elon Musk'ın konuşması sonrası dogecoin yüzde 30'a yakın zarar etti",
  "content": "Kripto paralara olan ilgisi ve bu konuda yaptığı açıklamalarla sık sık gündeme gelen ABD'li milyarder iş insanı Elon Musk, \"Saturday Night Live\" isimli canlı komedi programına konuk-sunucu olarak katıldı ve programı sundu. Kendi tek düze konuşma tarzıyla alay ederek ve yaptığı şakaları kimsenin anlayamadığını söyleyerek konuşmasına başlayan Tesla'nın kurucusu 49 yaşındaki Musk, canlı yayında hafif derecede otizme sahip olduğunu ilk kez açıkladı. Sunucu Musk, konuşmasında sık sık Dogecoin isimli kendi favorisi olan kripto paradan bahsetti. Ancak Musk konuştukça Dogecoin, sanal para borsasında beklenmedik şekilde büyük değer kaybına uğradı. Değer kaybında, Elon Musk'ın Dogecoin'i \"hustle\" (dolandırıcılık) diye tanımlaması etkili oldu. Dogecoin, kripto para birimlerinin ticareti için platform sağlayan kripto para borsası Binance'da yüzde 28 değer kaybı yaşayarak 0,65 dolardan 0,47 dolara geriledi. Konuşmasının bir bölümünde kendisine programın asıl sunucusu \"Dogecoin nedir?\" sorusu yöneltildi. Musk, soruyu, \"Paranın geleceği. Dünyayı ele geçirecek durdurulamaz bir finansal araç.\" sözleriyle yanıtladı. Program sunucusu Michael Che'nin, \"Yani hustle mı?\" sorusuna Musk, gülerek \"Evet, hustle\" diye yanıt verdi. Kripto para borsaları nereye doğru gidiyor? Merkez bankaları piyasaya alternatif sunabilecek mi?Kripto para Bitcoin neden Google'dan 10 kat daha fazla elektrik kullanıyor? On yıllardır devam eden komedi TV şovunda sunuculuk yapması istenen ender iş insanlarından biri olan ve 'sıra dışı' diye nitelendirilen Musk, Twitter hesabından kripto para birimleri hakkında çok sayıda yorum yapmış ve normal eski parayı negatif reel faiz oranları nedeniyle eleştirmişti. Musk, 177 milyar dolarlık servetiyle dünyanın en zengin iş insanı olma unvanını elinde bulunduruyor. Aralarında eski ABD Başkanı Donald Trump'ın da bulunduğu siyasetçiler ve iş insanları daha önce \"Saturday Night Live\" adlı programı sunmuştu. Kripto veri takipçisi CoinGecko.com'a göre Dogecoin geçen ay yüzde 800'den fazla değer kazandı ve şu anda 73 milyar dolarlık piyasa değeri ile dördüncü en büyük dijital para birimi konumunda. Ayrıca Dogecoin perşembe günü de 0,73 doların üzerine çıkarak yeni bir rekor kırmıştı. Programa siyah bir takım içine siyah tişört giyerek gelen Elon Musk, 'Bu programda Asperger sendromlu ilk sunucu ya da en azından bunu kabul eden ilk kişi olduğunu.\" dile getirdi. Musk'ın sunduğu komedi programı NBC'de yayınlandı.",
  "source": "euronews",
  "url": "https://tr.euronews.com/2021/05/09/elon-musk-n-konusmas-sonras-dogecoin-yuzde-30-a-yak-n-deger-kaybetti",
  "date": "2021-05-09"
}
