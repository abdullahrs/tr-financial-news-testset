{
  "title": "TürkTraktör'den eylülde üretime 'aralıklı' ara verme kararı",
  "content": "TürkTraktör, kamuya açıklanan güncel beklentileri doğrultusunda, stok planlaması nedeniyle Eylül ayında Erenler ve Ankara fabrikalarında aralıklı olarak üretime ara verme kararı aldı. Şirket'ten KAP'a yapılan açıklamaya göre, bu kararla Erenler fabrikasında 9 iş gününe kadar ve Ankara fabrikasında ise 6 iş gününe kadar üretim duruşları yaşanacak. Açıklamada, mevcut pazar koşullarının devam etmesi halinde benzer şekilde üretime ara verilebileceği belirtildi. Konuyla ilgili gelişmelerin, faaliyet raporları aracılığıyla yatırımcıların bilgisine sunulacağı ifade edildi.",
  "source": "cnbce",
  "url": "https://www.cnbce.com/borsa/turktraktorden-eylulde-uretime-aralikli-ara-verme-karari-turktraktor-hisse-turktraktor-uretim-turktraktor-borsa-turktraktor-haberleri-h16534",
  "date": "2025-09-21"
}
