{
  "title": "Emlak Konut gayrimenkul sertifikası arz fiyatı belli oldu: 631 bin sertifikaya bir daire alınacak",
  "content": "Emlak Konut GYO'nun TOKi işbirliğiyle hayata geçireceği Damla Kent Projesi'nin ilk etabı olan 1540 konutluk A etabı, gayrimenkul sertifikasına dönüşütürülüyor. Peşinat, kredi, faiz ödeme imkanı olmayan, düzenli birikimlerle konut edinmek isteyen ya da konuta yatırım yapmak isteyen yatırımcıları hedefleyen gayrimenkul sertifikasında detaylar da netleşti. Buna göre aslında her biri 10 TL ekspertiz değerine sahip olan Emlak Konut GYO gayrimenkul sertifikaları yüzde 24.10 iskontolu olarak 7.59 TL'den satışa çıkacak. İşte gayrimenkul sertifikasıyla ilgili bilmeniz gerekenler. Gayrimenkul sertifikası nedir? Gayrimenkul sertifikası Borsa İstanbul'da işlem gören aynen altın sertifikaları gibi küçük birikimlerle büyük bir konut projesine ortak olma imkanı sağlayan, belirli bir inşaat yapım vadesinin sonunda yeterli sertifika sayısına ulaşıldığında konutun tapusunu alma imkanı veren bir yatırım aracı olarak tanımlanıyor. Gayrimenkul sertifikasının arz fiyatı kaç TL olacak? Emlak Konut GYO tarafından bölgedeki benzer projelerin fiyatları üzerinden yaptırılan ekspertiz raporuna göre her biri 10 TL olarak belirlenen sertifika ekspertiz değerine karşılık yapılan iskonto ile her bir sertifika yüzde 24.10 iskontolu olarak 7.59 TL'den satış sunulacak. Gayrimenkul sertifikası ne zaman satışa çıkacak? 4-8 Ağustos 2025 tarihlerinde gayrimenkul sertifikaları için talep toplanacak. İlk halka arz büyüklüğü ne kadar? Damla Kent Projesi A etabını oluşturan 1540 daireye yönelik satışa çıkacak sertifikaların satışına ilişkin ilk halka arz büyüklüğü 21 milyar 408 milyon 304 bin 627 TL olacak. Gayrimenkul sertifikalarının borsada işel görmesi nasıl olacak? İlk talep toplamanın ardından borsada işlem görmeye başlayacak olan sertifikalar serbest piyasada alım satıma konu olacak. Emlak Konut GYO piyasada oluşabilecek fiyat ve hacim bazlı volatilitelere yönelik halka arz büyüklüğünün yüzde 5'ine kadar yani 1 milyar 7 milyon TL'ye kadar likiditec sağlayıcılık görevi de görecek. Gayrimenkul sertifikaları ne kadar süre işlem görecek? Emlak Konut GYO'nun Damla Kent projesi A etabına ilişkin gayrimenkul sertifikaları 2030 yılın 10 Ağustos'una kadar borsada işlem görmeye devam edecek. Gayrimenkul sertifikası ile ev nasıl alınır? Halka arza başvurarak veya borsada işlem görmeye başlayan sertifikalardan satın alarak her bir daire tipi ve özellikleri için gerekli sertifika sayısına ulaşanlar 11 Ağustos 2030'da asli edim imkanına kavuşarak sertifikalarını daireye çevirip tapu işlemlerine başlayabilecek. Emlak Konut GYO'nun verdiği bilgilere göre Damla Kent projesinde 175 adet 1+1, 1076 adet 2+1, 758 adet 31 ve 205 adet 4+1 konut olacak. Daire almak için gereken en az sertifika sayısı ne? Brüt 63 metrekare alana sahip 1+1 dairelerin en ucuz tipi olan dairelerde 631 bin 516 adet sertifika ile ev almak mümkün olabilecek. Halka arz fiyatı üzerinden hesaplandığında bu dairenin fiyatı 4.8 milyon TL'yi bulacak. Yani metrekare fiyatı 76 bin 190 TL'ye denk gelecek. Hangi daire için ne kadar sertifika toplamak gerekecek? Proje sonunda (10 Ağusto 2030) yeterli sertifika toplanamazsa ne olacak? Eğer proje sonuna gelindiğinde istenen daire için yeterli sertifikas sayısına ulaşılamadıysa bu durumda asli edim başvurusu yapılamayacağı için boşta kalan yani tapuya dönüşmeyen daireler o günkü ekspertiz değeri baz alınarak açık artırmayla satışa çıkarılacak. Böylece tali edim aşaması adı verilen bu işlemle elde edilecek olan gelir sertifika sahiplerine ellerindeki sertifika sayısı oranında dağıtılacak. Birden fazla kişi bir araya gelerek sertfikalarını birleştirip daire alabilir mi? Birden fazla kişi topladığı sertifikaları bir araya getirerek hisseli tapuya sahip olup istenirse kiraya verilip kira bölüşülmek suretiyle yatırım amaçlı sertifika birleştirme yapılabilecek. Gayrimenkul sertifikalarında vergi yüzde kaç? Teslim sırasında uygulanan KDV oranı gayrimenkulün metrekaresi, bağlı bulunduğu belediye, 6306 sayılıyasa kapsamında olup olmadığı, inşaatın cinsi, arsanın emlak vergisi değeri gibi kriterlere göre %1, %8 veya %18 olarak uygulanıyor. Emlak Konut GYO sertifikalar işlem görmeye başladıktan sonra çeşitli dönemsel raporlarla ilgili projenin ekspertiz raporlarını da KAP'tan paylaşmaya devam edecek. Sertifika nasıl alınabilecek? Sertifika eve nasıl dönüşecek? Önce Ziraat Yatırım, Halk Yatırım ve Vakıf Yatırım konsorsiyum liderliğinde 50'den fazla aracı kurum üzerinden sertifikanın talep toplama aşamasında teklif verilebilecek. Başvuruların toplanmasının ardından talebin büyüklüğüne göre bir sertifika dağıtımı gerçekleşecek. Borsada işlem görmeye başlayan sertifikalar alım satıma konu olacak. talep edilen daire için gerekli sertifika sayısına ulaşan katılımcılar aracı kuruma başvurup hangi bağımsız bölümü istediğini iletecek. Aracı kurum yatırımcının sertifika adedini kontrol edip talebi Emlak Konut GYO'ya iletecek. Önce başvurana öncelik verilecek. Emlak Konut 2 iş günü içinde yatırımcıyı sözleşmeye davet edecek. 10 iş günü içinde sözleşme imzalanırsa tapu devri gerçekleşecek. Sözleşme davetine yatırımcı katılmazsa daireye konan blokaj kalkacak ve sözleşme iptal edilecek.",
  "source": "cnbce",
  "url": "https://www.cnbce.com/borsa/emlak-konut-gayrimenkul-sertifikasi-arz-fiyati-belli-oldu-gayrimenkul-sertifikasi-nedir-h15335",
  "date": "2025-09-21"
}
