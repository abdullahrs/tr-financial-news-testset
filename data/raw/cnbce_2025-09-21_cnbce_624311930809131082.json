{
  "title": "Doğuş Otomotiv'den temettü dağıtmama kararı: 100 milyonluk kredi kullanılacak",
  "content": "Doğuş Otomotiv, elektrikli araç ithalatı ve işletme sermayesi ihtiyaçlarının finansmanında kullanılmak üzere 100 milyon euroya kadar kredi kullanacak. Şirket tarafından dün akşam KAP'a yapılan açıklamaya göre International Finance Corporation (IFC) ile yapılan sözleşme kapsamında temin edilen kredinin vadesi 6 yıla kadar uzayabilecek. Temettü dağıtmama kararı Temettü yatırımcılarının yakından takip ettiği şirketlerden biri olan Doğuş Otomotiv, paylaştığı finansal sonuçların ardından 2025’in ikinci çeyreğine ilişkin kar payı avansı hakkında açıklama yaptı. Şirket, 19.08.2025 tarihinde kamuoyuna açıklanmış konsolide finansal tablolarda görüldüğü üzere 01.01.2025 – 30.06.2025 döneminde oluşan ara dönem karından, kar payı avansı dağıtılmamasına karar verildiğini belirtti. Doğuş Otomotiv, ikinci çeyrekte 1,6 milyar TL net kar beklentisine karşın 2,1 milyar TL net kar açıkladı. 6 aylık dönemdeki toplam net kar yıllık bazda yüzde 61 düşüşle 2,7 milyar TL’ye geriledi. Bu dönemde net borç yüzde 64 artışla 19,6 milyar TL’ye ulaştı.",
  "source": "cnbce",
  "url": "https://www.cnbce.com/borsa/dogus-otomotivden-temettu-dagitmama-karari-100-milyonluk-kredi-kullanilacak-h16319",
  "date": "2025-09-21"
}
