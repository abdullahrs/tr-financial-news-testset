{
  "title": "İspanyol Banco Popular 1 Euro'ya satıldı",
  "content": "Batmakta olan İspanyol Bankası Banco Popular, yine İspanyol Santander bankası tarafından 1 Euro’ya satın alındı. Avrupa Merkez Bankası (ECB), Banco Popular’ın nakit kaynaklarının tükenmek üzere olduğuna ve bankanın iş yapamaz hale geldiğine dikkat çekerek, İspanyol rakibi Banco Santander’e satılarak kurtarılacağını duyurdu. Santander Bankası Yönetim Kurulu Başkanı Ana Botin, satın alma kararını “Bu operasyon İspanya için iyi. Avrupa için de iyi. Avrupa kararnamesi çerçevesinde ilk kez uygulanmakta. Bu yeni düzenlemeyle, bir bankanın kurtarılacağı zamanlarda sistemin devam etmesi sağlanıyor. Aynı zamanda istikrarlı ve kamu yardımına gerek duyulmadan bir çözüm sağlanıyor” diyerek savundu. Why did the Banco Popular deal get done this way? https://t.co/VA7A8CVKbP pic.twitter.com/IgApkmGh21 — Bloomberg (@business) June 7, 2017 Banco Popular’ın satışı Avrupa Birliği içinde batan bankaların yarattığı krizin, reel ekonomiyi de etkilememesi ve diğer ülke bankalarına da bulaşmaması için düzenlenen kurtarma operasyonu çerçevesinde yapıldı. Santander buys Spain’s troubled Banco Popular for €1 https://t.co/jqMxn4lcv5 pic.twitter.com/uI9rqXLpwS — Bloomberg (@business) June 7, 2017 Santander’in bu operasyon için 7 milyar Euro’luk bir sermaye artırımı planladığı belirtildi. Banco Popular’daki mevduatların tamamının ise koruma altına alınacağı açıklandı. Santander bu satın alma işlemiyle İspanya ve Portekiz’deki müşteri sayısını 21 milyon’a çıkararak. Banco Popüler, özellikle çoğunluğu konut kredisi olmak üzere milyarlarca euro değerindeki batık krediler yüzünden iflasın eşiğine geldi. Geçtiğimiz hafta Borsa’da da tepe taklak inişe geçen Banka, ECB’nin stres testlerinde, minimum eşik seviyesine ulaşamayan bir kaç Avrupa bankasından birisiydi.",
  "source": "euronews",
  "url": "https://tr.euronews.com/business/2017/06/08/ispanyol-banco-populer-1-euroya-satildi",
  "date": "2017-06-08"
}
