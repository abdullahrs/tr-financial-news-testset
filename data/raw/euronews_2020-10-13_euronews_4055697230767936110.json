{
  "title": "Dolar güne Türk Lirası karşısında yine yükselişle başladı",
  "content": "Dolar Türk Lirası karşısında güne yükselişle başlamasının ardından 7,8970'ten işlem görüyor. Dün en düşük 7,8501, en yüksek 7,9136 seviyelerini gören dolar/TL, günü önceki kapanışa göre yüzde 0,4 artışla 7,8903'ten tamamladı. Dolar/TL, yeni güne yükselişle başlamasının ardından saat 09.15 itibarıyla önceki kapanışın yaklaşık yüzde 0,1 üzerinde 7,8970'ten işlem görüyor. Aynı dakikalarda euro/TL yüzde 0,1 azalışla 9,3150'den, sterlin/TL önceki kapanışın hemen altında 10,3020'den satılıyor. Dolar endeksi, yatay seyirle 93,1 seviyesinde dengelendi. Euro/dolar paritesi ise önceki kapanışın yüzde 0,1 altında 1,1795 seviyesinden işlem görüyor. Faiz kararı sonrası düşen Dolar, TL karşısında yeniden yükselişteTürkiye'deki siyasi çalkantılar 2008'den beri Dolar - TL kurunu nasıl etkiledi? Covid-19 finans gündeminin odağında Analistler, bugün yurt içinde Sanayi Üretimi Endeksi, yurt dışında ise ABD ve Almanya'da enflasyon, EUro Bölgesi'nde ZEW Beklenti Anketi başta olmak üzere yoğun veri gündeminin takip edileceğini belirterek, yeni tip koronavirüs (Covid-19) aşısı ve jeopolitik gelişmelere ilişkin haber akışının gündemin odağındaki yerini koruduğunu söyledi.",
  "source": "euronews",
  "url": "https://tr.euronews.com/2020/10/13/amerikan-dolar-gune-turk-liras-kars-s-nda-yine-yukselisle-baslad",
  "date": "2020-10-13"
}
