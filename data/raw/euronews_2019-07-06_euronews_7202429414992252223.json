{
  "title": "Merkez Bankası Başkanı Murat Çetinkaya görevden alındı",
  "content": "Cumhurbaşkanı Recep Tayyip Erdoğan, Türkiye Cumhuriyet Merkez Bankası Başkanı Murat Çetinkaya'yı görevden alarak yerine Başkan Yardımcısı Murat Uysal'ı atadı. Atamanın ardından TCMB'den yapılan duyuruda, Merkez Bankası Başkanlığına atanan Uysal'ın, 9 Haziran 2016 yılından bugüne kurumda Başkan Yardımcılığı yaptığı hatırlatıldı. Duyuruda, şu ifadelere yer verildi: \"Başkan Murat Uysal yaptığı ilk açıklamada, bankamızın kanunla kendisine verilen görev ve yetkiler çerçevesinde temel amacı olan fiyat istikrarını sağlamaya odaklı para politikası araçlarını bağımsız bir şekilde uygulamaya devam edeceğini belirtti. Yeni dönemde fiyat istikrarı ve finansal istikrar hedefleri doğrultusunda uygulanacak politikalar ile ilgili iletişim kanallarının en üst düzeyde kullanılacağını belirten Uysal, bu çerçevede önümüzdeki günlerde bir basın toplantısı düzenleyecektir.\" TCMB yıl sonu enflasyon tahminini yükseltti: Yeni oran yüzde 23.5 TCMB Başkanı Çetinkaya: Yıl sonu enflasyon hedefimiz yüzde 14,6",
  "source": "euronews",
  "url": "https://tr.euronews.com/2019/07/06/tcmb-baskan-degisimi-erdogan-gorevden-aldigi-cetinkaya-nin-yerine-yardimcisini-atadi",
  "date": "2019-07-06"
}
