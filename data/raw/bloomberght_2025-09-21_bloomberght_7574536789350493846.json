{
  "title": "HABERLER Gıda ve Tarımsal Ürün Komitesi toplantısı gerçekleşti",
  "content": "Bloomberg HT Haberler Gıda ve Tarımsal Ürün Komitesi toplantısında gıda fiyatları istişare edildi Gıda ve Tarımsal Ürün Komitesi toplantısı gerçekleşti Gıda ve Tarımsal Ürün Piyasaları İzleme ve Değerlendirme Komitesi, Hazine ve Maliye Bakanı Mehmet Şimşek'in ev sahipliğinde toplandı. Toplantıda gıda fiyat hareketlerinin tüketiciye yansımalarına yönelik alınabilecek tedbirler ile stok ve fiyat bilgilerinin değerlendirilmesine yönelik geliştirilebilecek mekanizmalar istişare edildi. Giriş: 15 Eylül 2025, Pazartesi 22:46 Güncelleme: 16 Eylül 2025, Salı 08:11 Gıda ve Tarımsal Ürün Piyasaları İzleme ve Değerlendirme Komitesi, Hazine ve Maliye Bakanı Mehmet Şimşek’in ev sahipliğinde; Tarım ve Orman Bakanı İbrahim Yumaklı, Ticaret Bakanı Ömer Bolat, Cumhurbaşkanlığı Strateji ve Bütçe Başkanı İbrahim Şenel, Türkiye Cumhuriyet Merkez Bankası Başkanı Fatih Karahan, ilgili Bakan Yardımcıları ve kurumların temsilcilerinin katılımıyla toplandı. Toplantıda, önceki Komite ve Alt Komite toplantılarında alınan kararlarda gelinen aşama görüşüldü. Yurt içinde ve yurt dışında tarımsal emtia ve gıda fiyatlarındaki gelişmeler ele alınarak ürün bazında arz ve talep dengesi değerlendirildi. Gıda fiyat hareketlerinin tüketiciye yansımalarına yönelik alınabilecek tedbirler ile stok ve fiyat bilgilerinin değerlendirilmesine yönelik geliştirilebilecek mekanizmalar istişare edildi, kısa, orta ve uzun vadede atılabilecek adımlar kararlaştırıldı. Hayvansal üretimle ilgili hususların yanı sıra ülkemizde iklim değişikliğinin ve bu yıl yaşanan zirai don ve kuraklık hadiselerinin etkileri ile 2026 yılına ilişkin riskler görüşülerek üretici ve tüketicileri korumaya yönelik alınabilecek önlemler değerlendirildi. Orta Vadeli Program hedefleri kapsamında gıda ve tarımsal ürünlerde fiyat istikrarının sağlanmasına yönelik ilgili kurumların etkin koordinasyonuyla gerekli tüm çalışmaların kararlılıkla yürütülmeye devam edileceği vurgulandı.",
  "source": "bloomberght",
  "url": "https://www.bloomberght.com/gida-ve-tarimsal-urun-komitesi-nin-toplantisinda-gida-fiyatlari-istisare-edildi-3757177",
  "date": "2025-09-21"
}
