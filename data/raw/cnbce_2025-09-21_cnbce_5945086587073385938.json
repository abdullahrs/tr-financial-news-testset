{
  "title": "MSCI, 4 Türk şirketini küresel endeks listesinden çıkardı",
  "content": "Dünyanın önde gelen endeks sağlayıcılarından MSCI (Morgan Stanley Capital International), yaptığı düzenli inceleme kapsamında Türkiye’den dört önemli şirketi küresel standart endeksinden çıkardı. MSCI tarafından gece saatlerinde yayımlanan ağustos ayı endeks değişiklikleri raporuna göre, Coca Cola İçecek (CCOLA), Pegasus Hava Yolları (PGSUS), Sasa Polyester (SASA) ve Şişecam (SISE) hisseleri küresel standart endeksten çıkarıldı. Bu değişikliklerin ardından Türkiye'den küresel standart endekse yeni bir hisse eklenmedi. Söz konusu değişiklikler 30 Ağustos 2025 tarihinden itibaren geçerli olacak.",
  "source": "cnbce",
  "url": "https://www.cnbce.com/borsa/msci-4-turk-sirketini-listeden-cikardi-coca-cola-pegasus-sisecam-ccola-hisse-pegasus-hisse-sisecam-hisse-sasa-hisse-h15867",
  "date": "2025-09-21"
}
