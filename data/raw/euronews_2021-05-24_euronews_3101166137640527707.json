{
  "title": "Kripto madencileri Çin'de operasyonlarını durdurdu",
  "content": "Çin'in finansal riskleri önleme çabaları çerçevesinde Bitcoin madenciliği ve ticaret faaliyetlerini durdurması üzerine tedirgin olan kripto para birimleri hafta sonu Elon Musk'ın destek açıklamasına rağmen tutunmakta zorlanıyor. Elon Musk'ın pazar günü yaptığı \"Gerçek savaş dolaşımdaki para ile kripto arasında. Her şeyi hesaba kattığımda benim desteğim ikinciden yana\" şeklinde twitter paylaşımından sonra 31,107 dolarlık dipten tırmanış yapan Bitcoin 35,970 seviyesine yükseldi. Ancak Bitcoin'in hala geçen ay 64,895 dolar seviyesindeki zirveden düşüşte yaşadığı yüzde 45'lik kaybı toparlayacak gibi görünmüyor. Elon Musk'ın sahibi olduğu Amerikan elektrikli otomobil üreticisi Tesla, 1,5 milyar dolarlık varlığını Bitcoin'e yatırdığını duyurduğu şubat ayından bu yana kripto para biriminin değeri yükselerek rekor üzerine rekor kırmış, ancak Musk'ın Bitcoin madenciliği ve işlemleri için fosil yakıtların hızla artan kullanımı konusunda endişeli oldukları için Tesla'nın satışında Bitcoin kullanımını askıya aldıklarını belirttiği twitter paylaşımın ardından güç kaybetmeye başlamıştı. Bitcoin'in rakibi Ethereum ise son iki ayın en düşük seviyesi 1,730 dolara geriledi ve pazartesi itibariyle 2,101 dolara yükseldi. Elon Musk: Tesla elindeki Bitcoin'leri satmadıSotheby's: Banksy müzayedesinde kripto para ile ödeme kabul edeceğizÇin'in Bitcoin'le yapılan işlemlere getirdiği kısıtlama kripto para piyasası için ne anlama geliyor? Çin'deki madenciler piyasadan çekiliyor Kripto para birimleri açısından yaşanan gelişmeleri değerlendiren piyasa analistleri bu durumu ya bazı kısa vadeli yatırımcıların ilk sorun işaretinde satışa geçmesi ya da Bitcoin'in ve spekülatif çılgınlığın hızının kesilmesi olarak açıklanabileceğini belirtiyor. Ancak bu gelişmelere neden olan en önemli etken Çin'in yaptığı müdahale ile kripto para birimi kullanıma kısıtlama getirmesi. Bu gelişme üzerine Çinli iki büyük kripto para madencisi HasCow ve BTC.TOP ülkedeki operasyonlarını durdurduğunu açıkladı. Huobi de Çin'deki müşterilerine kripto para madencilik hizmetlerini askıya aldığını duyurdu.",
  "source": "euronews",
  "url": "https://tr.euronews.com/2021/05/24/kripto-madencileri-cin-de-operasyonlar-n-durdurdu-kripto-paralar-toparlanmakta-zorlan-yor",
  "date": "2021-05-24"
}
