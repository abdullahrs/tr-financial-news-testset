{
  "title": "AB'den HSBC, JPMorgan ve Credit Agricole'a 485 milyon euro ceza",
  "content": "Avrupa Birliği, uluslararası bankalar HSBC, JPMorgan ve Credit Agricole’u rekabet kurallarına aykırı işlemleri nedeniyle toplam 485 milyon euro para cezasına çarptırdı. Avrupa Birliği Komisyonu’nun açıklamasında bu üç bankanın hassas bilgileri yasa dışı biçimde birbirleri ile paylaşarak faiz oranlarını manipüle ettikleri belirtildi. Komisyon’un rekabetten sorumlu üyesi Margrethe Vestager, kararın, bankaların da tüm diğer şirketler gibi Avrupa Birliği’nin rekabetle ilgili kurallarına uymak zorunda oldukları yönünde güçlü bir mesaj olduğunu söyledi. Üç bankadan Amerika Birleşik Devletleri merkezli JPMorgan Chase 337 million, Fransız Credit Agricole 114 milyon ve Londra merkezli HSBC ise 35 milyon euro ödeyecek. Avrupa Komisyonu, 3 yıl önce aynı gerekçeyle Barclays, Deutsche Bank, RBS and Societe Generale bankalarını da toplam 1 milyar euro para cezasına çarptırmıştı.",
  "source": "euronews",
  "url": "https://tr.euronews.com/business/2016/12/07/ab-den-hsbc-jpmorgan-ve-credit-agricole-a-485-milyon-euro-ceza",
  "date": "2016-12-07"
}
