{
  "title": "Haberler Elon Musk 1 milyar dolarlık Tesla hissesi satın aldı",
  "content": "Haberler Elon Musk 1 milyar dolarlık Tesla hissesi satın aldı Elon Musk, 12 Eylül tarihinde 1 milyar dolarlık yaklaşık 2,5 milyon Tesla hissesi satın aldı. Giriş: 15 Eylül 2025, Pazartesi 13:54 Güncelleme: 15 Eylül 2025, Pazartesi 13:54 ABD Menkul Kıymetler ve Borsa Komisyonu’nun (SEC) yayımladığı resmi bir başvuru raporuna göre, Elon Musk, 12 Eylül’de yaklaşık 1 milyar dolar değerinde yaklaşık 2,5 milyon Tesla hissesi satın aldı. Bu satın alım Tesla Yönetim Kurulu Başkanı Robyn Denholm’un Bloomberg’e verdiği röportajla aynı tarihe denk geldi. Denholm röportajında Tesla’nın önümüzdeki yıllarda belirlenen iddialı hedefleri tutturması durumunda Elon Musk’a 1 trilyon dolarlık paket teklif edildiğini duyurmuştu. New York’ta erken işlemlerde Tesla hisseleri yüzde 7,3 yükseldi.",
  "source": "bloomberght",
  "url": "https://www.bloomberght.com/elon-musk-1-milyar-dolarlik-tesla-hissesi-satin-aldi-3757142",
  "date": "2025-09-21"
}
