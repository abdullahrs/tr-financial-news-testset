{
  "title": "Türkiye'nin kısa vadeli dış borcu 119 milyar dolara yükseldi",
  "content": "Merkez Bankası'ndan yapılan açıklamaya göre Türkiye'nin kısa vadeli dış borcu yüzde 2.4 artışla 119.4 milyar dolara yükseldi. Türkiye Cumhuriyet Merkez Bankası (TCMB) tarafından Mart 2019 dönemine ilişkin kısa vadeli dış borç istatistikleri açıklandı. Buna göre kısa vadeli dış borç stoku, martta geçen yıl sonuna göre yüzde 2,4 artışla 119,4 milyar dolar olarak gerçekleşti. Bu dönemde bankalar kaynaklı kısa vadeli dış borç stoku 57,1 milyar dolar olurken, diğer sektörlerin kısa vadeli dış borç stoku yüzde 5,2 oranında artarak 56,3 milyar dolar düzeyinde gerçekleşti. Bankaların yurt dışından kullandıkları kısa vadeli krediler, 2018 yıl sonuna göre yüzde 14,4 azalarak 9,4 milyar dolar seviyesinde gerçekleşti. Banka hariç yurt dışı yerleşiklerin döviz tevdiat hesabı yüzde 2,1 artarak 19,4 milyar dolar, yurt dışı yerleşik bankaların mevduatı da yüzde 1,4 artışla 13,2 milyar dolar oldu. Yurt dışı yerleşiklerin TL cinsinden mevduatları geçen yıl sonuna göre yüzde 7,1 artarak 15 milyar dolara çıktı. Diğer sektörler altında yer alan ithalat borçları, 2018 sonuna göre yüzde 3,2 artarak 41,1 milyar dolar oldu. Merkez Bankası yıl sonu dolar ve enflasyon beklentilerini yükseltti Merkez Bankası: Özel sektör bir yıl içerisinde 60 milyar Dolar borç ödeyecek Kısa vadeli dış borç stokunun yüzde 50,4’ü dolar cinsinden Borçlu bazında incelendiğinde tamamı kamu bankalarından oluşan kamu sektörünün kısa vadeli borcu 2018 yıl sonuna göre yüzde 8,7 artarak 24,4 milyar dolar olurken, özel sektörün kısa vadeli dış borcu yüzde 0,9 yükselerek 89 milyar dolara ulaştı. Mart sonu itibarıyla, kısa vadeli dış borç stokunun döviz kompozisyonu yüzde 50,4'ü dolar, yüzde 29,6’sı euro, yüzde 14,7’si TL ve yüzde 5,3’ü diğer döviz cinslerinden oluştu.",
  "source": "euronews",
  "url": "https://tr.euronews.com/2019/05/17/turkiyenin-dis-borcu-ne-kadar",
  "date": "2019-05-17"
}
