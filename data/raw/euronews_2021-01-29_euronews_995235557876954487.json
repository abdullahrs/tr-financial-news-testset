{
  "title": "4 soruda Wall Street'i sarsan GameStop hisseleriyle ilgili gelişmeler",
  "content": "GameStop video oyun şirketinin zarar eden hisselerinin sosyal medyada başlayan bir hareket sayesinde beklenmedik bir yükseliş yaşaması ve yatırımcı firma Melvin Capital'ı büyük zarara uğratması son günlerde Amerikan finans piyasasında büyük endişeye yol açtı. Eğer yatırımcı iseniz haber başlıklarına düşen GameStop hisseleriyle ilgili gelişmeleri yakından takip ediyor olabilirsiniz. Ancak konunun yatırım dünyasının ötesinde yankı bulmasının gerekçesi internetin gücünde saklı. Yaşananların perde arkasını merak edenler için GameStop'la ilgili gelişmeleri 4 soruda derledik. 1- GameStop nedir? Gamestop, Amerika Birleşik Devletleri'nde oyun satan bir mağazalar zinciri. Teksas merkezli şirketin ülke çapında 5 binden fazla mağazası bulunuyor. Ancak koronavirüs salgını nedeniyle getirilen kısıtlamalar sonucu birçok sektör gibi video oyunlarıyla ilgili ticaret de internete kaydı. Yüzyüze alışverişin yavaşlaması üzerine mağazalarından bazılarını kapatacağını açıklayan şirketin hisseleri üç hafta önce 18 dolara kadar geriledi. Ancak bu durum şirketi Amerikan yatırım firması Melvin Capital'ın hedefilerinden biri haline getirdi. 2- Yüksek risk alan yatırımcılar neden zarar eden GameStop'la igilendi? Serbest yatırım fonu olarak da bilinen hedge fonu esnek alım, satım ve borçlanma yoluyla yatırımcılarına para kazanma olanağı sunuyor. Kısa pozisyon olarak adlandırılan shorting ya da short selling bu yöntemlerden biri. Yatırımcıların düşen hisselerden para kazanmasını sağlayan bu yöntemde yatırımcılar şirket hisselerinden bir kısmını ödünç alıyor ve sonrasında satıyor. Hisselerin bekledikleri oranda düşmesi durumunda ise hisseleri geri satın alıyor ve aradaki farkı kazanç hanesine yazıyor. Bir çeşit bahis olarak da kabul edilen bu işlemi çok basitleştirimiş bir örnekle açıklamak gerekirse; bir arkadaşınızdan bir eşyayı ödünç alıyorsunuz ve fiyatının düşeceği beklentisiyle 50 liraya bir başkasına satıyorsunuz. Eşyanın fiyatı beklentiler doğrultusunda düştüğü için 30 liraya geri alıyorsunuz. Aradaki 20 lira sizin kar hanenize yazılıyor. O dönemde değeri en düşük düzeyde seyreden hisselerden biri olan GameStop'un hisselerini ödünç alan yatırımcı firma Melvin Capital şirketin hisselerinin daha da düşeceği beklentisiyle başka şirketlere sattı. Ancak bu yatırım hamlesi beklendiği şekilde sonuçlanmadı, üstelik firmayı milyonlarca dolar zarar uğrattı. Buna neden olan girişim bir sosyal medya platformu olan Reddit'te başlatıldı. Temsilci bildirmeyen sosyal medya şirketlerine 10'ar milyon lira ceza kesildiİngiltere'de seçimlere 'Rus müdahalesi' tartışması: Reddit'te sızan belgeler yalanlanmadı 3- Sosyal medya bu gelişmelerde nasıl bir rol oynadı? İnsanları ilgi alanları doğrultusunda buluşturan sosyal medya platformu Reddit'teki \"WallStreetBets\" adlı bir alt grup Melvin Capital'ın yatırım hamlesiyle ortaya çıkan açık pozisyondan yararlanmak adına bir hareket başlattı. Reddit'te \"Papa Elon\" adıyla hitap edilen Tesla ve Space X firmalarının kurucusu Elon Musk'ın 26 Ocak'ta yaptığı paylaşımla ivme kazanan hareket borsada \"short squeeze\" olarak bilinen durumun önünü açtı. Kimilerinin kar etmek, kimilerinin borsanın gücü karşısında internet ortamında biraraya gelen bireylerin gücünü göstermek, kimilerinin ise gönül verdiği video oyun dünyasına bir katkı vermek amacıyla başlattığı girişimler GameStop'un hisse fiyatlarının artmasına neden oldu ve bu da fiyatların düşmesi üzerine bahis oynayan yatırımcıyı fiyat artışının önüne geçmek için satın almaya zorladı. Ancak alımla birlikte artan hisse fiyatı, küçük ve ilk sefer yatırımcıların körüklemesiyle 400 doların üzerine çıktı. GameStop'un hisseleri yüzde 1700'ün üzerinde değer kazanırken, köşeye sıkıştırılan Melvin Capital 5 milyar dolardan fazla kayba uğradı. Bu gelişmeler üzerine GameStop gibi yeni fırsatlar sunabilecek American Airlines, Blackberry gibi şirketlere yönelen küçük yatırımcılar bu hafta içinde bu şirketlerin hisselerinin büyük değer kazanmasına neden oldu. ABD borsalarına koronavirüs darbesi: Hisse senedi alımları 15 dakika durdurulduBorsa İstanbul'un yüzde 10'luk payı 200 milyon dolara Katar'a devredildi 4- Bu olay Wall Street için ne anlama geliyor? Yaşanan gelişmeler karşısında Amerikan finans piyasasını korumak adına Robin Hood, Trading212 ve Interactive Brokers gibi özelikle amatör yatırımcılara komisyonsuz borsa hizmeti veren firmalar GameStop'la ilgili işlem yapmayı geçici olarak durdurdu. Bunun üzerine şirketin hisse değeri geriledi. Uzmanlar yaşananların GameStop hisselerinin gerçek piyasa değerini uzun vadede yükseltmeyeceği görüşünde. Ancak yaşananların bir benzerinin, başka geleneksel yatırımcılar için bir kabus senaryosuna dönüşmesinin önüne geçmek amacıyla finans piyasasında yeni düzenlemelerin önünü açması bekleniyor. Piyasadaki dalgalanmaların farkında olduklarını belirten Amerika Birleşik Devletleri Menkul Kıymetler ve Borsa Komisyonu, yatırımcıların güvenliğini sağlamak amacıyla bazı tedbirlerin gündeme gelebileceğinin sinyalini verdi.",
  "source": "euronews",
  "url": "https://tr.euronews.com/2021/01/29/4-soruda-wall-street-i-sarsan-gamestop-hisseleriyle-ilgili-gelismelerin-perde-arkas",
  "date": "2021-01-29"
}
