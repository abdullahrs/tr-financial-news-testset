{
  "title": "Sarp Gümrük Kapısı ve İstanbul'da uyuşturucu operasyonu",
  "content": "Ticaret Bakanlığından yapılan açıklamaya göre, Bakanlığın \"yüzyılın küresel felaketi\" olarak nitelendirilen uyuşturucu kaçakçılığına karşı mücadelesi kararlılıkla devam ediyor. Gümrük Muhafaza Kaçakçılık ve İstihbarat birimlerinin titiz çalışmaları neticesinde, Sarp Gümrük Kapısı ve İstanbul'da gerçekleştirilen başarılı operasyonlarda 1 milyar 130 milyon lira değerinde 310 kilo esrar ile 291 kilo kokain türü uyuşturucu ele geçirildi. Olayla ilgili soruşturmalar, Hopa ve Büyükçekmece Cumhuriyet Başsavcılıkları nezdinde sürdürülüyor. Bakanlık, dürüst ticaret erbabını korumak ve gençleri uyuşturucudan uzak tutmak için mücadelesine kararlılıkla devam ediyor.",
  "source": "bigpara_hurriyet",
  "url": "https://bigpara.hurriyet.com.tr/haberler/genel-haberler/sarp-gumruk-kapisi-ve-istanbulda-uyusturucu-operasyonu_ID1617914/",
  "date": "2025-09-15"
}
