{
  "title": "Türk Telekom geçen yılı geride bıraktı: Net kar yüzde 28,6 arttı",
  "content": "Türk Telekom, 2025 yılı ikinci çeyrek finansal sonuçlarını açıkladı. Kamuyu Aydınlatma Platformu’na (KAP) yapılan bildirime göre, şirket yılın ilk yarısında 10 milyar 315 milyon 820 bin TL net kar elde etti. İkinci çeyrek karı ise 4 milyar 873 milyon 229 bin TL olarak gerçekleşti. Geçtiğimiz yılın aynı döneminde 8 milyar 17 milyon 116 bin TL net kar açıklayan Türk Telekom, böylece 2025’in ilk yarısında karını yıllık bazda yüzde 28,6 artırmış oldu. 2024’ün ikinci çeyreğinde net kar 4 milyar 268 milyon 976 bin TL seviyesindeydi. Satışlarda yüzde 15,6’lık büyüme Şirketin satış gelirleri, yılın ilk yarısında 98 milyar 761 milyon 555 bin TL’ye ulaşarak, geçen yılın aynı dönemindeki 85 milyar 394 milyon 657 bin TL’ye kıyasla yüzde 15,6 artış gösterdi. Türk Telekom’un özkaynakları 2025’in ilk 6 ayında 179 milyar 584 milyon 933 bin TL olarak kaydedildi.",
  "source": "cnbce",
  "url": "https://www.cnbce.com/borsa/turk-telekom-gecen-yili-geride-birakti-net-kar-yuzde-286-artti-turk-telekom-hisse-turk-telekom-kar-turk-telekom-bilanco-turk-telekom-geliri-h16106",
  "date": "2025-09-21"
}
